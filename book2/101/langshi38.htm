<html>

<head>
<meta http-equiv="Content-Type" content="text/html; charset=big5">
<title></title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000"> </font></p>

<p><font size="3" color="#008000">
<pre><UL>
古典色情小說《浪史奇觀》

浪史奇觀卷四

風月軒入玄子著

         第三十八回　博陵崔氏洗恥明冤　鐵木朵魯棄世歸山

　　集唐七言律：

　　　　起看天地色淒涼，人間唯有鼠拖腸；
　　　　漢朝冠蓋皆陵墓，魏國山河半夕陽。
　　　　無情不似多情苦，塵夢那知鶴夢長；
　　　　而今踏破三生路，莫向人間戀火坑。

　　當下浪子雖是疑異，卻不敢問。那老者道：「今晚屈過先生，非
有別故，只為拙荊明冤故也。」浪子道：「願聞。」老者便對著夫人
道：「夫人有心跡，今可說明。」夫人不覺淚下再三，若怨恨自羞狀
。行甫道：「你須言之，何必淚下。」夫人道：「妾身自幼頗識幾字
，粗能詩賦，略有姿容，與元稹從母兄弟也。元稹竊見，心甚喜之，
便多方謀我。我守堅貞，嚴拒絕之，便與老母求姻，老母已許行甫矣
，彼時不可，回元稹，含怒便作《會真記》，有所謂鶯鶯張生事，遂
使妾德行喪敗殆盡，至有崔氏寄書往京，張生目之為妖怪為尤物，以
相拒絕。嗚呼！時崔氏不欲耳，汝且謀之不暇，肯忍拒絕乎。誣妾不
經，言之可笑，傳至於今，王實甫編成西廂雜劇，關漢卿續上成親一段
，置行甫於死地。伶工戲俚，略無廉恥，文人之言，安可勝窮冥司。此
戒甚嚴，業已付之獄矣。但世人傳說，習以為常。盛談張生鶯鶯故事
，賤妾不無含慍，謹此相聞，敢求明冤。」浪子道：「聞夫人之言，
洞明肺腑，此真千載不白之冤，不肖當為明之，但不知后土之韋郎，
洞賓之牡丹，信有之乎？」夫人道：「后土隱諷目天，牡丹漁堆浪言
，彼曰神仙，豈有此習乎。」浪子道：「敬聞命。」行甫道：「先生
名登仙府，屢有奇緣。先生當為狀頭，不無折損，但可至出身。今為
拙荊剖明心事，當令君世世爵祿無窮。」言訖，茶三獻，浪子告別
。夫人道：「本當款留先生，但陰陽異路，且舟中盼望良久。謹有玉
鳳簪一枝，聊以見意。」浪子接過視之，約有尺餘，即便拜受相別。
至橋回碩莊院，倏隱不見。浪子驚訝不已，自覺香氣滿衣，走回舟中
。文妃道：「你那裡是來，四路沒有蹤跡處。」浪子把遇鶯鶯的事，
與鶯鶯的言語，述了一回，拿這鳳頭簪遞與文妃看了。文妃亦自驚訝
，當下月已墜西，即叫眾人開船望淮西進發。

　　不一日到了濠州，鐵木朵魯與安哥夫人登舟迎接，回到家中，分
賓主坐定。當日大備筵席，鐵木朵魯舉酒道：「謹告賢弟嬸，不肖欲
棄家入山，持以家業與這夫人付託舍弟，不知尊意若何？」文妃道：
「只憑尊意裁處，妾婦人耳，不敢知。」鐵木朵魯道：「可謂賢良極
矣。」便著安哥在文妃肩下與浪子行夫婦禮。浪子推讓再三，方始應
允。當下李文妃又推安哥在肩右，安哥道：「以先為正，妾乃後進，
願居次室，情理俱安。」文妃道：「此尊嫂也，當居拙夫之上。今拙
夫既為夫婦，已僭妄矣，妾又安敢居上，況夫人為貴人，妾寒微卑陋
，宜居次。」兩個推讓不決，鐵木朵魯道：「如今不要分正次，但以
姊妹相稱便了。」當下寫出年庚，卻是安哥為姊，文妃居右，其餘侍
妾分列兩旁，眾人抬出兩箱，俱是賬目；又二箱俱是金銀、寶玉、珍
珠、琥珀、應有古器。賬目交付畢，左右進酒。酒酣，浪子把過一杯
，司農飲了。安哥也把一杯，不覺淚下如雨，拜道：「司農，你竟放
我去也。」司農道：「非不欲與夫人共手百年，奈吾立志已定，你好
好服侍吾弟，日後決然大貴，切勿懸想吾也。」言訖，飲了這杯，安
哥淚如湧泉，左右亦皆飲過。文妃次後也把一杯，司農即飲離席。頭
戴道巾，身穿皇衣，腰束黃絛，足踏布履，騎著一匹奔雲馬，長揖而
別，飛奔西去，莫知所之。浪子、安哥、侍妾無不流淚沾巾，當下有
幾個著娘，俱來勸止，收了筵席。眾院子俱來參見浪子，一一吩咐。
不隔幾日，浪子將家資盡數收拾，回原家不題。正是：

　　　　惆悵溪頭從此別，碧山明月照蒼蒼。

　　畢竟三人又是怎的結果，且聽下回分解。


　　因此書，鶯鶯方有起色。
　　司農出贈嬌妻，可謂難得矣。夫人謙遜居下，不可謂非難得也。
　　至於文妃不醋，非亦難得，而何三個難得，總成浪子受用。噫！
　　難得者可多得。
----
【新語絲電子文庫(www.xys.org)】


</font></p>

<p align="left">
<a href="langshi01.htm">(1)</a> <a href="langshi02.htm">(2)</a> <a href="langshi03.htm">(3)</a> <a href="langshi04.htm">(4)</a> <a href="langshi05.htm">(5)</a> <a href="langshi06.htm">(6)</a> <a href="langshi07.htm">(7)</a> <a href="langshi08.htm">(8)</a> <a href="langshi09.htm">(9)</a> <a href="langshi10.htm">(10)</a>
<a href="langshi11.htm">(11)</a> <a href="langshi12.htm">(12)</a> <a href="langshi13.htm">(13)</a> <a