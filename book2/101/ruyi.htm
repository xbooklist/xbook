<html>

<head>
<meta http-equiv="Content-Type" content="text/html; charset=big5">
<title>　如意君傳</title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000"> </font></p>

<p><font size="3" color="#008000">
<pre>
<ul><Ul>
　　　　　　　　　　如意君傳（閫娛情傳）

明·（吳門）徐昌齡　著
黑白郎君　植字（From: AlPacino.bbs@bbs.nsysu.edu.tw）

　　武則天宮後者，荊州都督士□（「獲」換尋字旁）女也。幼名媚娘，年十四，
文皇聞其美麗，納之後宮，拜為才人。久之，文皇不豫，高宗以太子入奉湯藥，媚
娘侍側，高宗見而悅，欲私之，未得便。會高宗起如廁，媚娘奉金盆水跪進，高宗
戲以水灑之，且吟曰：「乍憶翠山夢裡魂，陽台路隔豈無聞。」媚娘即和曰：「未
承錦帳風雲會，先沐金盆雨露恩。」高宗大悅，遂相攜，交會於宮內小軒僻處，極
盡繾綣。既畢，媚娘執御衣而泣曰：「妾雖微賤，久侍至尊，欲全陛下之情，冒犯
私通之律。異日居九五，不知置妾身何地耶？」高宗解所佩九龍羊脂玉鉤與之，曰
：「即不諱，當冊汝為後。」媚娘再拜而受。自是入侍，疾趣私通焉。

　　文皇病大漸，出媚娘於感業寺削髮為尼。高宗嗣大位，幸感業寺行香，私令媚
娘長髮。發後長七尺。載之入宮，拜為左昭儀。武氏入昭儀宮，與王皇后、蕭淑妃
爭寵。武氏年三十二歲，泣訴高宗曰：「陛下位居九五，不念下帶之記乎？」高宗
心思王皇后、蕭淑妃二人爭寵，有廢立之意。次早臨朝，宣長孫無忌問曰：「王皇
後無子，武昭儀有子，朕欲廢後、立後，卿意如何？」無忌不敢言，有近臣褚遂良
諫曰：「王皇后，表禮所聘，先帝臨崩，執陛下手，謂臣等曰：『朕佳兒、佳婦鹹
以付卿。』言猶在耳，不敢忘也。況王后未曾有過，何以廢之？陛下必欲易後，伏
請妙選天下名族。且武氏經事先帝，又出為尼，人所共知，天下耳目不可掩也。臣
逆陛下，臣罪當誅。」遂免冠叩頭流血曰：「臣還陛下牙笏官請願歸甲裡。」武後
隱身在屏後，聽見，厲聲言曰：「何不撻死這利口賊！」高宗大怒，即將褚遂良加
極刑賜死，長孫無忌貶為潭州都督。後史官讀史至此，有詠曰：

　　　　蹇蹇王臣既匪躬，直言真有比干風；
　　　　笏還□陛心終赤，額叩龍墀血柱紅。
　　　　威鳳無情建國紀，聚塵有語亂宸聰；
　　　　聖朝厚賜春秋祀，千古重昭社稷忠。

　　褚遂良加刑，無忌被貶，朝廷括□而詐立武氏為昭儀皇后。時武□僭亂朝權，
出入無忌，每與高宗同殿，高宗嬖而畏之，繇是天下謂之二聖。後帝兩目枯□不能
票本百官奏事，或令武後決之。後性質聰敏，博通古今，涉獵文史，處事皆稱旨意
，將王皇后與蕭淑妃誣陷坐罪，各杖二百，斷去二人手足，投酒□中，浸撈骨殖埋
於後苑。贈父武士□獲為周國公，加封太原王。高宗崩，太子李哲即位為中宗主。
皇帝既即位，立韋妃為後。未及五年，被武後廢為盧陵王，立次子李且為帝，虛位
七年，又被廢為皇嗣。是時，自立為則天武後，立武氏七廟，遣將擊殺琅琊王李沖
及越王李貞，又舉兵殺戮唐朝宗室，自名武□，稱為則天大聖金輪皇帝，國號周，
立侄武三思為太子。宰相狄仁傑從容諫曰：「陛下立武太子，誠恐陛下萬歲後，侄
為天子，難以附姑於太廟。」太后聞奏，遂改立李且為皇帝，改姓武元，人由室漸
友反周為唐之意。詩云：

　　　　一語喚回鸚鵡夢，九霄奪得鳳雛還。

　　武後自知人心不服，內行不正，以反逆誣人，誅殺不可勝計。中淫外酷，後史
官詠詩一首嘲之，詞曰：

　　　　牝雞聲裡紫宸空，幾樹飛花滿地紅；
　　　　當代媚娘居北闕，一朝天子寓東宮。
　　　　椒房倡亂由張氏，社稷中興賴狄公；
　　　　人□未形先有數，至今追憶李淳風。

　　自太后聽信二張，用酷吏來俊臣、索元禮等行不正之法，百官俱不敢諫，幸賴
狄仁傑在朝維持國政。惜乎一薛進而逞欲恣淫矣，可勝道哉。

　　初，隋末，薛舉稱兵於隴西，僭號秦帝，次子仁景從其兄仁果，戰敗淺水，降
，殛死於長安。先是仁景之愛妾素姬與家僮奸。方孕矣，仁景怒而出之於六水地。
兵敗獨得免。生一子名曰玉峰〔玉字旁〕。長，好讀孫吳兵法，感家難，不仕，娶
妻於曹。有二子，長薛伯英，次即薛敖曹也。高宗朝儀鳳三年，玉峰卒，敖曹兄弟
徙居長安。永隆元年，伯英卒，敖曹游於洛陽，遂遷居焉。時敖曹年十八，長七尺
餘，白皙，美容顏，眉目秀朗，有臂力，矯健過人，博通經史，善書畫琴奕諸藝，
飲酒至斗餘不醉，以故多輕俠之遊。而肉具特壯大異常，裡中少年好□者俱知之，
每遇敖曹飲酒求一觀，以為戲笑。敖曹曰：「予以此物累，不知人道。時有所感無
地可施，方為用苦。何有供諸君歡也？」強之，乃出其肉具－□闊□跣，其腦有坑
窩四五處。及怒發，坑中之肉隱起，若蝸牛湧出，自頂至根，筋勁起，如蚯蚓之壯
，首尾有二十於條，江瑩光彩，洞徹不昏，蓋未曾近婦人之漸漬也。少年見之鹹感
驚異。試以斗粟掛其莖首，昂起有餘力，無不大歎絕倒。間與敖曹游娼家，初見其
美少年，歌謠酒令無不了了，愛而慕之。稍與迫，睹肉具，無不號呼避去。間有老
而淫者，勉強百計導之，終不能入。敖曹肉具名既彰，無肯與婚者。居時常歎嗟，
有悲生之感。

　　時太后年已六十於，千金公主進馮小瑤者，得幸。小瑤素無賴，賣藥長安市，
其肉具頗堅而粗，以淫藥傳之，每接通霄不倦。太后絕愛之，託言其有巧思，髡其
發為僧，改名懷義；時時召入宮督工作，因而淫接。累官至大總管、封國公。後懷
義富貴而驕，多蓄女子於外，又與御醫沈懷謬〔玉字旁〕爭寵，怒燒白馬寺延命堂
。太后與太平公主謀，使健婦撲殺之，載其屍還寺，詐雲暴卒。懷謬亦以善淫進之
。久之，不勝欲，病髓竭而死。

　　時後已七十，春秋雖高，齒發不衰，豐肌艷態，宛若少年。頤養之餘，欲心轉
熾，雖宿娼淫婦，莫能及之。會有薦張昌宗，美而少，其肉具大者。召見之，果嫣
然佳麗也。昌宗又薦其從兄易之：「白皙，且器用過臣」。試之，良是。兄弟俱有
寵，官至司僕卿麟台監，爵封國公。中外畏之，稱昌宗為六郎，易之為五郎，且謂
六郎面姒蓮萼之態。

　　天授二季孟冬，武後同易之、昌宗欲游上苑□花，出詔旨曰：

　　「明朝游上苑，火速報春知。花須連夜發，莫待曉風吹。」

　　武後詔旨一出，次早，百花俱開。今人謂十月小陽春，正此故也，是亦天從武
後之意。詠詩止道昌宗有花容之身云爾。其詩曰：

　　　　朝罷金輪出正陽，詔書火急報春光；
　　　　花中謾有千紅紫，不及蓮花似六郎。

　　又稱為王子晉後身，使披羽衣，乘彩裝木鶴。時人有詩云：

　　　　昔偶浮丘伯，今同丁令威。
　　　　中即才□是，藏史性名非。

　　昌宗、易之更一夕入值，出值之夕，多縱美人，歡飲淫媾達旦。至與大後接，
心乏，往往中衰。後情不愜。

　　時延載二年春。一日，武後宴坐融春園，睹風光駘蕩，香色旖旎，落花結砌，
飛絮沾衣。加以幽會亂呼，雌雄相敵，蜂蝶侵花，差池上下。感物觸情，欲召昌宗
輩幸之。懼其興盡，不覺沈吟欷□。時宦官牛晉鄉歷階而上奏曰：「陛下今日何念
？得非為愛子盧陵王久違膝下乎？」晉卿推已知後意，故為是言探之。

　　後艴然曰：「誰令汝為此言？汝我家老奴，寧不知我者？」

　　晉鄉叩頭請死，曰：「臣不避斧鉞，敢別有所陳。」

　　後曰：「卿試言之。吾不罪汝。」

　　晉鄉曰：「微臣仰探聖情，莫非易之、昌宗輩不足以當陛下意？」

　　後微哂，曰：「然！大聰明兒。」

　　晉鄉奏曰：「臣視易之、昌宗輩富貴極，笑言陛下有年紀。至數召，不得已勉
強奉承，虛情交樂，非中所好。是以氣衰力痿，不盡興而中縮，不能使陛下暢美。
且聞其外宅歌兒舞女，粉黛成群。寧肯盡心竭力於陛下耶？」

　　後聞奏，忿忿罵曰：「朕為此奴輩所賣，謂其精力有限，不知其有他遇也。朕
棄之如幾上肉耳。」

　　晉鄉曰：「陛下少息雷霆之怒，此輩不足以污□斧。臣更有所獻，臣聞洛陽城
中有一美少年者，姓薛，名敖曹。其人年近三十，才貌兼全，且肉具雄健，非易之
、昌宗輩可及。陛下下尺一之詔，使臣御命召之，必能暢美聖情，永侍幾席。」

　　後曰：「汝識其人乎？」

　　晉卿曰：「臣未識其人。聞鄉中少年言：『手不能握，尺不能量，頭似蝸牛，
身似剝兔，筋若蚯蚓之狀，掛斗粟而不垂。』」

　　後倚幃屏而歎曰：「不必言，已□之矣！」乃出內帑黃金二錠，白璧一雙，文
錦四端，安車駟馬，手詔敖曹。其詔曰：

　　「朕萬機之暇，久曠幽懷，思得賢士，以接譚宴。聞卿抱負不凡，標資偉異，
急欲一見，慰朕飢渴之懷。其諸委曲，去使能悉。□專潔身，有孤朕意！」

　　晉鄉奉召，即齏〔下內為貝字〕金帛訪敖曹。金見敖曹，敖曹曰：「下賤之資
，汗瀆聖德，非臣所宜，不敢奉命。」

　　晉鄉曰：「足下不欲行於青雲之上，乃終困於閭閻之下。」

　　敖曹曰：「青雲自有路，今以肉具為進身之階，誠可恥也。」

　　晉鄉耳語曰：「足下能高飛遠舉，出干乾坤之外。且汝尚不知人道，非今聖上
，誰可容者？」

　　敖曹不得已而行，在道歎曰：「賢者當以才能進，今日之舉，是何科目？」晉
鄉飛報太后，後連遣宮奴侍郎，馳騎促之。

　　既至，晉鄉引敖曹入見後殿。拜畢，命坐，賜茶訖，命侍嬪導之，浴於瑩玉室
，賜膩髓湯沐浴，且脫內外服以誘之。曹肉具昂然自露，宮嬪掩口而笑，退曰：「
聖上今日得人矣！」

　　浴罷，衣以雲翱鶴氅之服，束以七寶劍絛，戴以九華碧玉之冠，韜以烏巾，望
之翩翩如神仙中人也。後大悅，撫掌而語曰：「仙降於吾所。」促大官具膳，晉鄉
三人者坐，用紅玉大蓮花杯酌以西涼州葡萄酒，捧賜敖曹。凡數行，曹方欲大嚼，
而後已意動，面色微紅，殊不在酒。顧指左右於華清宮東暖閣設軟衾細褥之類，敕
晉鄉且退。後自攜敖曹手入，與之並肩而坐。俄而，兩小鬟捧金盆薔薇水進。後麾
之出，自闔金鳳門，橫九龍鎖。諸嬪御往來
於門隙窺視之，故得始末甚詳。

　　後以薔薇水澡其牝，謂敖曹曰：「晉鄉言汝尚童身，未識人道，有諸？」

　　敖曹曰：「臣不幸遺體過大，蹉跎數載，甘守鰥寡。今奉聖詔，惶懼不知所出
。臣粗猥之質，不足以任聖體，乞先令嬪御試觀之，具可否，取進止。陛下暴見，
恐驚動聖情，臣當萬死。」

　　武後曰：「肉具大至此邪？朕當親覽焉。」

　　遂令脫去中裾，後睥睨坐，久視其□垂偉長，戲曰：「卿勿作逗留，徒忍人也
！」

　　眨敖曹肉具尚軟，後引手撫弄，曰：「畜物詐大，尚未識人道。」

　　乃自解衣，出其牝，顱肉隆起，豐膩無毳毛。曹避不敢前。後引其手，令撫摩
之。曹肉具漸壯，俄然而蹺，腦窩中肉皆塊滿，橫筋張起，堅勁挺掘。

　　後捧定，如獲寶曰：「壯哉！非世間物，吾閱人多矣，未有如此者。昔王夷甫
有白玉麈柄，瑩潤不啻類，因名麈柄，美之極也。」

　　武後撫弄之際，情思□蕩，乃枕龜稜遊仙枕，用偃月墩褥其腰仰臥。敖曹以手
提後雙足，置於牝口。後以兩手導之，初甚艱澀，不能進。

　　後曰：「徐徐而入。」

　　曹欲急進，後勉強承受，蹙眉囓齒，忍其痛，僅沒龜稜。既而淫水浸出，漸覺
滑落，遂又進少許，後不能當，急以手牽其褲帶，纏中之半。

　　後謂敖曹曰：「麈柄甚堅硬粗大，陰中極疼痛，不可忍，宜稍緩往來。少息，
再為之。」

　　未久，敖曹覺後目慢掌，熱頰赤氣促，淫水溢下，後漸以身就曹，遂稍用抽拽
。至二百回，後不覺以手攀敖曹腰，颯聲顫語，雙眸困閉，香汗盡出，四肢耽然於
墩褥之上。

　　敖曹曰：「陛下無恙乎？」

　　後不能言。曹欲抽出麈柄，後急抱曰：「真我兒也！無敗我興。」

　　曹又淺抽深送者數百回，淫水汪汪，□透褲帶。後撫敖曹肩曰：「卿甚如我意
，當加卿號如意君也，明年為卿改元如意矣。」

　　敖曹曰：「陛下血氣未衰，容姿轉少。臣之駑才，足可展力，何歎脫也。臣在
閻浮間，未獲一遇婦人，今日始知人道之樂，於臣之計遂矣。俱臣猥陋之形，冒犯
玉體，擢發不足數其罪。倘承不棄，使得常侍衾褥，雖死猶生也。」

　　後曰：「如意君，汝若不怠於我，我豈頃刻怠汝乎？自今勿稱臣、勿呼陛下，
我與汝夫婦情深，君臣之禮當絕。」

　　敖曹曰：「臣嘗懼不測之死，安敢抑尊就賤？惟陛下愛臣，故耳。」

　　然曹與後交接之久，於其諧謔笑語之間，麈柄少緩。

　　後曰：「倦乎？」

　　敖曹曰：「未知足，焉知倦。」

　　後又曰：「汝乍然人道未知所以快樂。然極情恣欲，尚有日時，必我少怠，斯
可止矣。」

　　曹亦握起後足，曰：「且稍□。」急取繒巾，藉其牝口，拭麈柄。愈拭愈勁，
因復進之。」

　　後曰：「飢餓士也，何無厭飽如此？」

　　後意欲少息，見敖曹淫心正熾，縱身任其抽送。後情益悅，擺搖甚急，淫水旁
溢，牝中氣熱如□，往來聲滋滋不絕。

　　曹舉腰幹之，後抱定曹作嬌態，曰：「如意君，汝為人毒害，令我快活死也！
」兩倦猥貼，久之，後曰：「可休矣。情不可極也。」

　　敖曹曰：「奚為憚煩，有心請客，寧畏大肚漢耶？」

　　後曰：「君能吃得多少茶飯？」

　　敖曹曰：「臣食若填巨壑，飲若灌大川！」

　　後曰：「如意君之言，大費主人物料。」

　　敖曹曰：「臣情興已發，望陛下優容。」乃密解褲帶兩匝，又進之。後覺牝中
逆急，知敖曹有所欺，乃曰：「卿甚罔上耶？」

　　曹曰：「觀過斯知仁矣，望陛下少加容納。」

　　後曰：「容忍固是好□，但苦樂不均之甚耳。」

　　曹不聽，又進二寸許。後不能禁拒之，任敖曹往來抽拽，至精欲洩之際。曹初
不知，及往來，乃置麈柄直抵牝屋之上。牝屋乃婦人極深之處，有肉如含苞花，□
微柝。男子垂首至其處，覺其翕翕然暢美不可言。後覺敖曹麈柄首昂健，牝屋急蹲
，知其洩，怡然感之。敖曹盛年久曠，一洩如注，淫水湧起，以身貼定。

　　後曰：「我匱矣！」以褲衣拭其牝而起。良久，乃敕開扉視，日已晡矣。

　　與曹宴於前軒，後情大悅，拜牛晉鄉為左監門衛將軍知內侍省事。賜金□一，
實以珠，銀□二，實以金，彩帛千段，錢三萬緡，勞之曰：「汝賢於魏無知遠矣，
千金玉不足比也。」

　　明年改元如意元年，肆赦覃被，過於常制。時右僕射楊執柔持奏曰：「百官奉
詔改元，多不喻如意之旨。既非瑞物，又無關治道，請更之。」

　　後曰：「我所出疇敢他議？」罷執柔官，自是眾惕息，不敢議。

　　後愛敖曹之極，欲奪二張官爵與之，且為治大第。敖曹固辭曰：「陛下外多寵
，聖德所損非細，奈何復有此舉。且臣孑然一身，治第何為？」後益憐之。

　　長壽元年，皇嗣妃劉氏、吳氏詢知如意君之繇，因相與為言，曰敖曹肉具如驢
，武後容受有於。後聞之，大怒，曰：「鼠輩敢爾！」俱賜自盡。

　　後性多猜忌。高宗時，嬪御凡所疑者，後輒以細故殺之。後曹多所護持，得免
者眾。

　　自是常與曹坐則疊股，寢則連肩，情愛萬狀。後常謂曹曰：「我讀春秋，晉獻
公惑於驪姬，至殺太子申生，逐公子夷吾、重耳而不悔，我心以為太過。今我得情
愛深溺，如笑晉獻公之愛驪姬尚淺也！」

　　曹惶恐謝曰：「臣初入宮，皇太子已遷於廬陵。若以驪姬比，臣實未嘗有間於
陛下子母之間，使外廷聞之，非臣之福也。」

　　後曰：「我寵愛君太功，不覺言至此。」

　　延載元年二月，後於內苑構挹香亭。後與敖曹宴樂於亭上，後酒至半酣，情思
恍惚，笑謂敖曹曰：「我雖與君久相交狎，未嘗全入麈柄。」

　　是日，陳設玲瓏銷金帳於亭中，後與敖曹摟抱曰：「今日試與君盡著麈柄，以
暢其美，但不可愴悴，令人受苦楚耳。」

　　敖曹曰：「臣與陛下尋交，感所餘不多，但盡心奉承，陛下情興美快，不覺有
所增益也。今日苦楚豈不負臣忠心乎？」

　　後笑曰：「不然，但畏其堅硬銳進耳。君若緩緩抽送往來，誠所不懼也。」

　　後乃仰臥高枕，以疊褥藉其腰。曹乃握麈柄投後牝口，研摩濡首，不令深入。
後情動不能禁，急欲麈柄進深奧處。曹故淺淺進送，淫津流牝口，若蝸牛之吐涎。


　　後令曹深入，曹忽然抽出，後作嬌聲顧曹曰：「短命賊，何為爾？」曹乃直送
至嘗縛褲帶處且謂後曰：「深入妙乎？」後瞑目笑曰：「「款款送進！」曹不聽，
又進二三寸。後曰：「倉卒！」曹復蹲踞，以兩手扶後股起，看其出入之勢，知後
美暢，復進二三寸。後曰：「異哉！此境界非凡，吾其死矣！」於是聲囀顫嬌氣促
，乃蹺兩足架於曹背，扳抗者數十番。

　　曹扶後股上下抽拽往來甚急，曹戲之曰：「牝中可熱癢否？」

　　後曰：「美不可言！且問所餘幾何？」

　　曹曰：「二寸餘。」

　　後曰：「此處猶澀，所謂漸入佳境唯可也，更不可盡入。」

　　曹曰：「到此地位，勢不容己。」戛戛然而進，直至根間不容髮。

　　後歡甚通體，著曹舉腰，搖蕩掀騰者數百回，乃視敖曹低語曰：「且勿動，我
頭目森森然，莫知所以。」

　　曹之興方作，神徹至腦，復送麈柄百餘度，牝中淫氣流綿不絕。武後失聲大呼
曰：「好親爹，快活殺我也！且少住片時往來，過急難禁。」曹不聽，則牝中之津
滴滴而下，其聲猶數夫行泥淖中。

　　俄而，後兩足舒，寬目，閉齒緊，鼻孔息微，神思昏迷。曹大驚，即取出麈柄
，扶後起坐，久而方蘇。

　　曹曰：「陛下何故如此，驚懼微臣，不敢為之。」

　　後瞪目視曹，遂抱曹作嬌泣聲曰：「茲復不宜如此粗率，倘若不少息，我竟而
長逝矣，汝則奈何。」

　　曹曰：「陛下不耐□，險驚破臣膽，不得畢佳興也。」麈柄因驚漸痿。

　　後曰：「姑捨是，幸我一身未死，盡令君有受用處。」

　　後枕曹股，以面猥擦麈柄，曰：「我年大，思一奇漢子，不意因晉鄉薦得子如
此之大。相遇雖晚，實我後福，切不可效易之輩，有始無終也。」

　　曹曰：「若輕捨陛下，神明共殛之。陛下執生殺之柄，臣若渝今日之言，刀□
萬死可也。但不知陛下日後何如耳？臣本賤人，不遇陛下，豈知裙帶之下有如此美
味乎！」

　　後曰：「汝非我不能容；我非汝無以樂。常憶我年十四，侍太宗。太宗肉具中
常，我年幼小，尚覺痛楚不能堪，侍寢半年，尚不知滋味。二十六七時，侍高宗。
高宗肉具壯大，但興發興盡但由他，我不得恣意為樂。幸彼晏駕，得懷義和尚，其
肉具初不如高宗，入爐
之後，漸大漸長，極堅而熱，通夜不休。沈懷謬〔玉字旁〕亦壯大，捨命陪我，連
洩不已，以至得病。今昌宗、易之兄弟，兩美麗少年。易之肉具頗大，昌宗長至六
七寸，亦足供我快樂，而一洩後，再不肯舉，甚至中痿，我甚恨之。此數人肉具皆
及人間之選，然不如我
如意君遠矣。自今以後，不必盡根沒腦，但入其半亦足矣。」

　　後是時年已彌高，姿容愈艷，齒發不改，然老陰少陽，不無一損一益，曹筋力
頗倦。

　　偶少憩錦芳亭前軒，海棠盛開，後折一枝舉插雲發之傍，酥胸半露，體態妖嬈
，乃倚翠屏斜視於曹。曹情思躍然而起。兩肩並立，兩口相猥。即布軟褥交會，必
盡其歡，如此數回，不可勝記。

　　後自是日臨朝，張昌宗、張易之在列，不堪顧盼，恩賜漸稀，退朝之後亦無宣
召。二張竊自驚疑，不審其故。一日後幸華林園，召非門學士宴，昌宗、易之在焉
。後見其兩頰如桃花，巧笑美□，不覺情動，令各進一玉扈酒為壽。昌宗微露手腕
，與玉同色，後以指甲掐之。既罷酒，召入宮，昌宗謂且見幸矣。及門，後卻立，
秋波送情。良久，乃曰：「無奈何，我非薄子也！」顧官者賜以黃金千斤，並賜易
之金千兩，令出。二張益疑之，訪知敖曹在宮中擅恩寵，惟洪歎而已。後亦內自愧
，時時幸北門慰撫昌宗、易之，欲謔如故，賞賚不貲，惟不及亂。

　　元統元年初夏，霖雨方霽，後攜曹手游於後花苑。綠柳叢中，幽禽相偶呼名。
後淫情頓發，歎曰：「幽禽尚知相偶之樂，可以人不如鳥乎？」促命諸嬪女鋪蜀錦
墩褥於幽密之處，笑謂敖曹曰：「朕與君今日當效禽鳥之樂。」遂各去下衣，後乃
伏於□褥之上，兩股豎起，令曹以麈柄從牝口後插入牝中取樂，手摸兩乳，似犢之
欲乳者。汩汩數聲，其歡樂之情有難以形容者。

　　後一日謂曹曰：「朝來見六即映初日，如出芙蓉，五即亦自鮮潔。」

　　曹曰：「君子不奪人之歡，陛下何不宜入分夕奉衾枕。」

　　後微笑曰：「食南海生荔枝，覺青李如嚼臘也；觀於海者難為水。吾其已夫。
」

　　曹曰：「臣不敢作酸。」

　　後曰：「君自不酸，我不奈他甜也。」相與撫掌大笑。

　　是歲六月，暑久。後臨清風閣，以金盆浸南海龍鱗舌，其舌涼氣襲人；鋪渠胥
國碧綃辟塵軟褥，上設高麗龍鬚席；焚扶南瑞龍腦香。後祖臥於席上，睡思正酣，
敖曹奄至其旁。時明月如晝，後體玉瑩，輝彩卷映。敖曹淫思頓發，遂揭麈柄徐徐
插入牝口。後於夢魂中作痛苦聲，乃覺，星眸驚閃之際，被敖曹已抽拽數十次。

　　後曰：「不俟君命，深入禁閨，汝當何罪？」

　　曹曰：「微臣冒死入鴻門，惟思忠於主耳！」

　　後大笑，縱身任其抽送，敖曹又將後臂腕，架著肩項，扶起兩足，兜而行之。
後訕笑曰：「彼娼妓淫婦尚未如此，惟吾與汝二人，心狂意蕩，無所不為耳。」

　　後中秋夜，後與曹於上陽宮集倦殿玩月。觴犖酬酢，切切私語，歡笑之際，不
覺欷□，大抵樂極悲生，人之常情也。宮嬪中最敏彗者上官婕妤知後意，乃捧觴上
壽，侑以歌曰：

　　「金風澄澄兮，萬籟寂。珠露湛湛兮，月如璧。當此良霄兮，奉玉後。至尊擁
□即兮，千載于飛。猶復惆悵兮，不自愉。月中□子孤怨兮，當何如耶？」

　　後悅，令上官歌歡，曹進。上官歌曰：

　　「月皎皎兮，風生建章。芬襲襲兮，良霄未央。鳳凰于飛兮，和鳴鏘鏘。少年
不再兮，冉冉流光。願子努力兮，奉我天皇。」

　　曹飲訖，舉杯奉後歌曰：

　　「瑤台九重兮，倦景茫茫。雲泥有間兮，何敢相忘。願聖壽齊天兮，永無疆。
出入雲漢兮，相翱翱。」

　　歌罷，曹乘酒興，無復君臣之禮，抱後於懷，以酒浸漬其乳，曹自飲其半，余
半使後飲之，後欣然承受。而已，攜手歸於大安閣少息，後悉去衣裳，止著嶺南筒
布短襦，與曹猥抱。命取桂林小天香餅，後親細嚼之，以舌送沁曹口。

　　後乃舉一足傍，曹乃擦麈柄，斜投牝口，兩相淫蕩，忽已入牝。後舉身，側而
就之，至盡其根，往來抽送，無復切切疼痛之態矣。於是令小嬪持燭立侍於旁。後
以纖手拽麈柄，令曹仰臥，後以牝口就曹麈柄，遂跨馬而坐，一舉一落，麈柄漸入
牝，惟根尚餘三四寸，曹仰身送之，後笑曰：「汝為人太毒害，欲便了我。且勿動
，我欲著看其往來之妙耳。」

　　後以兩手撐榻，垂其首而□之，情興搖蕩，淫水淋漓，凡五換巾帕，且三鼓矣
。後當斯眨，四肢不能舉動，曹恐後力乏，轉後在下，極力抽拽，往來數百回，直
送至根。復抽至牝屋，又百餘回。後目暝顫聲不絕，謂敖曹曰：「此一交會取樂，
比往常不同，真快活死我也！與我著力多要，一時我便死也不妨。」

　　後良久不作聲，曹覺精欲洩，聳身極力抽拽送之。後口齒相嗑，臉紅鼻青，忽
失聲大呼曰：「真我兒！我實死也。」一洩如注。

　　曹力少倦，抽出麈尾為之息。後情尚未休，用繒巾拭淨麈柄，頭枕曹股，以臉
猥麈柄，以口吮之。回顧小嬪在旁秉燭，覺有慚色，即令小嬪曰：「汝等亦口吮之
。」麈柄頭闊，口不能容，惟咬咂而已。

　　後又謂曰：「此畜物獨我能當之，然幾死者數。若汝等，死已久矣。」小嬪笑
而不答。言未已，後緊抱定曹，曹麈柄復硬，再與交合，盡力抽送數百回，後乃體
疲興盡而止。

　　一日後花苑奏芍葯開，後置酒與敖曹賞之。半酣，後曰：「卿多健，臂力能抱
我且行且戰乎？」

　　敖曹曰：「善。」

　　俱脫下衣，使後抱其項，置兩足於腰間，插麈柄於牝內，□芍葯欄。再行數步
，則小立，伎樂奏紅藥當階翻新詞。以口吸軟金盃，相令吐而飲。庭有兩白鹿舞鶴
，感之亦階孳尾。左右無不掩口者，後行之自若。

　　復一夕，後與敖曹歡會過度，聯臂相猥而寢，至日高猶未起。後謂敖曹曰：「
卿若讀書登甲第，位至宰輔不能有此奇遇，子之盡心於我可謂至矣。子飲食衣服與
至尊等，我之待子亦不薄矣。我欲爵汝貴汝，汝又懇辭，當取汝之兄弟宗族富貴之
，決不爽信。」

　　敖曹曰：「臣向者雲，孑然一身，陛下忘之耶？臣非以才進身，臣誠無所希富
貴第有積誠悃中畜久矣。臣今不避斧鉞言之，陛下必不聽。陛下幸而聽，臣雖死之
日，猶生之年。」

　　後曰：「吁！如意君，何言也！我一身已付君，豈有言而不聽者乎？」

　　敖曹曰：「陛下既已許臣言，臣當敢言。皇太子何罪？廢為廬陵王，遠謫房州
？況聞比來改過自新，天下但謂陛下欲削唐社稷。臣恐千秋萬歲後，呂氏之禍及矣
！人心未厭唐，陛下宜速召廬陵王來，付以大位，陛下高拱九重，何樂如之？」

　　後有難色。敖曹曰：「陛下如不從臣，請割去陽事，以謝天下。」遽起小匕首
向麈尾欲自裁。後急爭奪之，麈首已傷入半寸許，血流涔涔。後起用淨帛拭乾，以
口呵之，且泣且罵曰：「癡兒！何至此也？」

　　敖曹曰：「臣之為兒，乃片時兒耳。陛下自有萬歲兒，系陛下親骨肉，何忍棄
之？」

　　後心動，敖曹自是每以為勸。後得狄梁公言，召廬陵王，復為皇太嗣。中外謂
曹久穢宮掖，鹹欲乘間殺之，及聞內助於唐，反德之矣。

　　元統二年，後春秋七十有六，時每不豫，飲食減少。一日謂敖曹曰：「我與汝
好合，數年以來，比翼連枝之不苦，但好物不堅，好事多磨，我覺精神大不如前矣
，其若汝何？」

　　敖曹曰：「陛下不言，臣亦不敢啟齒。陛下春秋高，房欲過度，似非頤養之道
。且一旦不諱，臣從殉九，原非所恤。第恐粗丑之質，遺穢聖德耳。」

　　後曰：「然！吾為汝思之。」

　　又數日乃曰：「吾得計矣。吾諸侄中，惟魏武王武承嗣最良善，吾所鍾愛，可
養汝彼第中。俟吾有凶問，即變姓名，吳蜀間作一大富人可也。」次日召承嗣，謂
曰：「吾之幸薛敖曹，汝所知也。吾愛汝異諸子，令寄留汝第，汝善待之，勿間其
出入，如外人知之必為汝後患。」

　　承嗣驚懼，答曰：「敢不知命！」

　　是夕，後命置酒，與敖曹為別。丸豹胎、駝峰、紅羊尾、蒼虯脯，極水陸珍品
。西極西涼，南至暹羅，名酒悉備。後以七寶金叵羅酌送敖曹，每一杯敘數語，嗚
咽泛瀾久之。敖曹盡量痛飲至醉，泣而言曰：「臣自此以後不復聞環珮之聲矣。陛
下強玉石自愛，倘萬歲
後，臣犬馬之報未盡，願降芳魂於夢寐，臣尚得彷彿以侍也。」

　　後聞言愈加號慟，良久，強發聲曰：「如意君健在，勿戀我衰朽之人也。」後
謂曹曰：「我聞民間私情，有於白肉中燒香疤者以為美譚，我與汝豈可不為之？」
遂命取龍涎香餅，對天冉拜、設誓訖，於敖曹麈柄頭燒訖一圓。後于于牝顱上燒一
圓，且曰：「我為汝以痛始，豈不以痛終乎？」

　　既就寢，謂敖曹曰：「人生大恨亦不過如此苦耳。今夕死亦作樂鬼，可也。」
因命歷記作過風流解數，逐一命敖曹為之，各過十餘度，至天明俱奄然龍褥之上矣
。

　　是日，齏黃金三百斤、珠一斗、珊瑚寶玉彌是、衣服五十襲與之，同載至承嗣
家。薛涕而別。後顧承嗣曰：「事薛君如事我也。」

　　承嗣自是日夕待敖曹惟勤，每宴使寵姬溫柏香歌以歡之。柏香乃長安名娼也，
後為承嗣妾，素慕敖曹丰姿儀彩器用目色相授。中夜奔就曹，與之交接，百計不能
入，濡首而已。柏香情極，齒嚙曹臂而去。

　　後火瘡□，病亦漸安。游後花苑宴，見二張才色，不覺後生愧愛，召入宮，謂
昌宗曰：「吾數年來如為人魘者，今日始知有卿耳。」昌宗亦不敢問。然與交媾之
際，此訝其小，彼訝其寬，勉爾苟完，終不歡暢。次召易之，亦然。

　　更月餘，乃以明珠一顆、紅相思豆十粒、龍涎餅百枚、紫金鴛鴦一雙，遣小□
至承嗣第密授敖曹，內鎖金龍鳳箋一紙，書曰：

　　「前者草草與子言別，靜言思之，殊是傷歎，每每至花朝獨飲，月夜獨眠。粉
黛滿側，無一知己。淚光□□，時在衫幾。昔日何樂，今日何苦；昔日何短，今夕
何長。一剎那便作人天，咫尺間頓成胡越。人生有幾，堪此生離？今遣信相聞，於
月圓之夕，用小犢車載子從望春門入，少留數日，以修未了之緣，且結來生之好。
勿雲豈無他人，□予望之引書指不多及。」

　　箋尾又附一詩云：

　　　　看來成碧思紛紛，憔悴支離為憶君。
　　　　不信此來長下淚，開箱驗取石榴裙。

　　敖曹讀之下淚，作奏與小□去訖，既而歎曰：「再入必不出矣，見機而作。本
雙太日，此言非歟，吾今已脫火宅者。」是夜不令承嗣知，輕齏金玉，竊其千里馬
，從西門而去。承嗣大驚，遣騎四布尋覓，不知所在，具由奏聞請罪。後惟悲歎而
已。

　　昌宗知後意，乃指萬金覓南海奇藥服之，與易之養龜彌月而後進御，復大有寵
。至後末年為皇太子、張丞相所誅，於御幄之傍肢體屠裂。

　　皇太子即位，德敖曹，問訪不獲。後天寶中，人於成都市見之。羽衣黃冠，童
顏紺發，如二十許人，謂其得道雲，以後竟不知其所終。

</font></p>



<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



