<html>

<head>
<meta http-equiv="Content-Type" content="text/html; charset=big5">
<title> 【純陽演正孚佑帝君既濟真經】</title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000"> 【純陽演正孚佑帝君既濟真經】</font></p>

<p><font size="3" color="#008000">
<pre><ul>

希賢慕道既久，茫然無得。偶遇仙師呂純翁，矢心信從盤桓數載。見其女色

日親神氣日旺，竊駭駭焉，謂修真者精養，煉氣歸根，不謂有此也。呂師笑

曰，以人補人謂之真人，於此未諳道乎間，因出肘後既濟經，密示口訣，余

方豁然知道在邇也。經百句援東說西，因妄箋闡其淵邃，俟修真者實之。



      上將禦敵，工挹吮吸，游心委形，瞑目喪失。



上將喻修真人也。御行事也。敵者女人也。初入房時，男以手挹女陰戶，舌

吮女舌，手挹女乳，鼻吸女鼻中清氣，以動彼心。我宜強制而游心太清之上，

委形何有之鄉，瞑目勿視，自喪自失，不動其心。



    欲擊不擊，退兵避敵，修我戈矛，似戰復畏，待彼之勞，養我之逸。



欲擊，彼欲動也。修，彼手來摩弄也。似戰，我也。彼欲我動矣，我反不動，

而退身以避之。彼不來摩弄我陽物，我即示以似之狀，而復詐為畏怯之形，

待彼之勞，以養我之逸也。



    盜興憑陵，魔兵蝟臻。吾方徐起旗鉦，出營，交戈不鬥，思入冥冥。彼

    欲操，亦破，我堅城深溝高壘，閉固不驚。時復僕敵，必來凌吾謂敵人

    。我今居下，汝處居上，上亦了了，彼擾我專，無不勝者。



勝者我勝彼也。敵興已發必逼我，進兵不可不答，遂入坤戶。即復退於外，

翻走仰臥如僵仆之形。彼之欲心張往，復來攻我。我遂居下令彼在上，而誘

之自動則我專而必勝也。



    敵既居高，以高臨下。我兵戒嚴，遂控我馬。龜蟠龍翕，蛇吞虎怕，撼

    彼兩軍，令彼勿罷。覺我兵驚，使之高住，勿下勿鬥，候其風雨。須臾

    間兵化為水，敵方來降，我善為理，俾其心服，翻為予美，亦戢兵藏高

    壘。



此至要心訣，重在龜蟠龍翕蛇吞虎怕八字。瞑目閉口，縮手蜷足，攝住谷道

，凝定心志，龜之蟠也。逆吸真水，自尾閭上流，連絡不已，直入泥丸，龍

之翕也。蛇之吞物，微微銜噬，候物之困，復吞而入，必不易放。虎之捕獸

，怕先知覺，潛身默視，必持心得。用此四法則彼必疲，乃以手撼彼兩軍，

（撼，拈也。兩軍，乳也。）使之興濃不殺。又戒之騰身高起，勿動勿下，

候彼真精降下，則彼心怠，我反善言挑戰。彼既心服而我得其美，則收斂而

退藏千密矣。



    再吮其食，再挹其粒，吮粒密短兵復入。 



第二次行事也，食者舌也，粒者乳也，密者陰戶也，短兵縮則短也，復入復

入陰戶以動之也。



    敵兵再戰，其氣必熾，吾又僵仰候兵之至，以挺闔，彼風雨愈，下如無

    能者也。



候者候風雨也闔之也。



    敵人愈愈奮，予戒之止，兩軍相對不離咫尺，與敵通言勿戰，勿棄，坐

    延歲月待其氣止，心愈愈如灰，言溫如醴，以緩自處，緩以視彼。



愈愈奮者彼動不止也，予乃戒之止而勿動，彼上我下兩軍也，不離咫尺者，

留一寸在內，余在外也，又與之言，勿動亦勿棄，坐延者令女復以手足支起

，待其氣精未降，又必我心愈愈如死灰，而言語須甜溫，使彼興濃，而我緩

以待之也。



    我緩彼急，勢復大起，兵亦既接，入而復退，又吮其食，挹其粒，龜虎

    蛇龍，蟠怕吞翕，彼必棄兵，我收風雨，是日既濟，延安一紀，收戰罷

    兵，空懸仰息，還之武庫，外上極。



大起興濃也，彼興既濟，我當復入，深淺如法，間復少退，又必吮其舌，挹

其粒，依行前番工夫，則彼真精盡洩，而我收翕之矣，既濟者既得真陽也，

一紀十二年也，一御既得真陽，則可延壽一紀，武庫髓海也，上極泥丸也，

戰罷下馬當仰身，平息懸腰動搖上升泥丸，返以還本元，則不生疾病，可得

長生。



    為山九仞，功始一箕，匪傳，全神悟入。



為山九仞為九天仙也，一箕一采真陽也，一采延壽一紀，是長生始於一采也

，然此道非有德不傳，蓋有德則神全，神全則心靜，故能悟入而行之也。



                   【純陽演正孚佑帝君既濟真經】  終



</font></p>



<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



