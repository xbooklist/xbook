<html>

<head>
<meta http-equiv="Content-Type" content="text/html; charset=big5">
<title> 漢雜事秘辛</title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000"> 漢雜事秘辛</font></p>

<p><font size="3" color="#008000">
<pre><ul>

                                                   漢   無名氏



    建和元年四月丁亥，保林吳〔女句〕以丙戌詔書下中常侍超曰：「朕聞河洲

窈窕，明辟思服，擇賢作儷，隆代所先。故大將軍乘氏忠侯商所遺少女，有貞靜

之德，流聞禁掖。其與〔女句〕並詣商第，周視動止，審悉幽隱，其毋諱匿，朕

將采焉。」



    〔女句〕即與超以詔書趨詣商第。第內〔灌，「」旁〕〔噪，「」旁〕

，食時，商女女瑩從中閣細步到寢，〔女句〕與超如詔書周視動止，俱合法相。

超留外捨，〔女句〕以詔書如瑩燕處，屏斥接侍，閉中〔「門」內「合」〕子。

時日晷薄辰，穿照蜃窗；光送著瑩面上，如朝霞和雪艷射，不能正視。目波澄鮮

，眉嫵連捲，朱口皓齒，修耳懸鼻，輔靨頤頷，位置均適。〔女句〕尋脫瑩步搖

，伸髻度發，如黝髹可鑒；圍手八盤，墜地加半握。已乞緩私小結束，瑩面發〔

赤頁〕，抵攔。〔女句〕告瑩曰：「官家重禮，借見朽落，緩此結束，當加鞠翟

耳！」瑩泣數行下，閉目轉而內向。〔女句〕為手緩，捧著日光，芳氣噴襲，肌

理膩潔，拊不留手。規前方後，築脂刻玉。胸乳菽發，臍容半寸許珠，私處墳起

。為展兩股，陰溝渥丹，火齊欲吐。此守禮謹嚴處女也！約略瑩體，血足榮膚，

膚足飾肉，肉足冒骨。長短合度，自顛至底，長七尺一寸；肩廣一尺六寸，臀視

肩廣減三寸；自肩至指，長各二尺七寸，指去掌四寸，肖十竹萌削也。髀骨至足

長三尺二寸，足長八寸；脛跗豐妍，底平指斂，約縑迫襪，收束微如禁中，久之

不得音響。〔女句〕令推謝皇帝萬年，瑩乃徐拜稱皇帝萬年，若微風振簫，幽鳴

可聽。不痔不瘍，無黑子創陷及口鼻腋私足諸過。臣妾〔女句〕女賤愚憨，言不

宣心，書不符見，謹秘緘昧死以聞。



    時夜漏三下，太后猶御壽安殿，發緘歡喜，顧語帝曰：「吾入宮後，知有幼

妹；然中外隔闊，目所未見。不謂爭達如爾！」明日詔下，有司議禮。有司奏曰

：「謹按春秋迎王后於紀，在途則稱後。故大將軍乘氏忠侯商女，今大將軍參錄

尚書事乘氏侯冀女弟，膺紹聖善，舊協潛邸；結婚之際，有命既集，宜備禮章，

時進征幣，請下三公太常案禮儀奏可，一准孝惠皇帝納後故事。」



    於六月癸未，皇帝制詔大將軍參錄尚書事乘氏侯冀：「乾施坤受，實始人經

，不有配儷，曷奉天地宗廟？爰謀公卿，鹹謂宜率前典。今使使持節太常弘宗正

千秋以禮納采。」主人曰：「皇帝嘉命，訪婚陋族，備數采擇。臣父故大將軍乘

氏忠侯商之遺女，未閒訓誡，衣履若而人，欽承前典，肅奉儀制。大將軍參錄尚

書事乘氏冀上，臣冀頓首再拜承製。」



    乙酉，皇帝制詔大將軍參錄尚書事乘氏侯冀：「兩儀配儷，承天統物。正位

於內，必〔立矣〕令族，重申舊典。今使使持節太常弘宗正千秋以禮問名。」主

人曰：「皇帝嘉命，使者弘到，重宣中詔，問臣名族。臣女弟女瑩，父母所生，

先臣故九江之守定陵鄉侯統之遺玄孫，先臣故褒親愍侯竦之曾孫，先臣故少府特

進乘氏侯雍之孫，先臣故大將軍乘氏忠侯商之遺女；外出自先臣故侍中〔魚同〕

陽侯萬全之外曾孫，先臣故大鴻臚〔魚同〕陽侯桂之外孫。年十六，欽承前典，

肅奉儀制。」



    戊子，皇帝制詔大將軍參錄尚書事乘氏侯冀：「人謀龜從，僉曰貞吉，敬從

典禮。今使使持節太常弘宗正千秋以禮納吉。」主人曰：「皇帝嘉命，使者弘重

宣中詔，太卜元吉。臣陋族卑鄙，憂懼不勝！欽承前典，肅奉儀制。」



    辛卯，皇帝制詔：「大將軍參錄尚書事乘氏侯冀之女弟，有母儀之德，窈窕

之恣；如山如河，宜奉宗廟，永承天祚。以黃金二萬斤，馬十二匹，玄〔熏〕

〔轂，「玉」代「車」〕璧，以章典禮。今使使持節司徒戒太常弘以禮納徵。」

主人曰：「皇帝嘉命，降婚卑陋，崇以上公，寵以典禮，備物典策。欽承前典，

肅奉儀制！」



    甲午，皇帝制詔大將軍參錄尚書事乘氏侯冀：「謀於公卿，大筮元龜，罔有

不臧，率遵典禮。今使使持節司徒戒太常弘宗正千秋以禮請期。」主人曰：「皇

帝嘉命，使弘重宣中詔，吉日惟今月庚子可迎。臣欽承前典，肅奉儀制。」



    庚子，皇帝制詔大將軍參錄尚書事乘氏侯冀：「歲吉月令，吉日惟庚子，率

禮以迎。今使使持節大尉喬司徒戒以迎。」主人曰：「皇帝嘉命，使使者喬重宣

中詔，令月吉辰，備禮以迎。上公宗卿，兼至副介，近臣百兩。臣〔掾，「蟲」

旁〕蟻之族，猥承大禮，憂悚惶悸。臣欽承前典，肅奉儀制。」



    後服紺上玄下，假髻步搖；八雀九華，十二〔尊〕，加以翡翠朱舄襪；乘

法駕，重翟羽蓋，金根，車駕青交路；青帷裳，〔木＋「虛」下「八」〕畫舟，

黃金塗五末，蓋蚤施金華；駕駟馬，龍旗九〔旗，子換其〕。大將軍妻參乘，太

僕妻御。車符令設鹵簿，屬車四十六乘，前鸞旗，車皮軒，鳳皇〔「門」內「翕

」〕戟，九〔旗，子換其〕雲罕，金鉦黃鉞。洛陽令奉引，公卿五官校尉、司隸

校尉、河南尹妻，皆乘其官車帶夫本官綬以從。置虎賁羽林騎戎頭，黃門鼓吹五

時，副車女騎夾轂，執法御史在前。五將導騎，千乘萬騎，引至闕下。自皇漢迎

後，未有若斯之盛也。



    至八月乙未，詔曰：「維建和元年八月乙未，制詔故大將軍乘氏忠侯商女女

瑩：朕聞任姒佐周，綿運八百，良以德重黃床，足奉宗廟也。朕以寡昧，承嗣歷

服，爰求英淑，共臨海內。惟爾夙閒內戒，德冠後庭，有夭桃之宜，協和鳴之祥

，宜升尊位，母儀天下。今使太尉喬使持節奉璽綬，宗正千秋為副，立爾為皇后

。其敬慎中饋以踐乃位，無替朕命，永奠坤維！」



    後即位於章德殿，太尉使持節奉璽綬。天子臨軒，陛設虎賁旄頭五牛旗，百

官陪位，皇后北面，太尉往蓋下東向，宗正大長秋西向。宗正讀策文畢，皇后稱

臣妾皇帝萬年畢，住位，太尉喬授璽綬。中常侍超長跪受璽綬，奏於殿前女史婕

妤，婕妤長跪受以授昭儀，昭儀長跪受以帶皇后，皇后伏起拜稱臣妾皇帝萬年訖

。黃門鼓吹三通，鳴鼓畢，群臣以次出，後即位，大赦天下。



         【漢雜事一卷，得於安寧州土知州董氏，前有義烏王子充印。

     蓋子充使雲南時篋中書也。然御覽諸書，亦有漢雜事而略不見收。

     此特載漢桓帝懿獻梁皇后被選及六禮冊立事，而吳〔女句〕入後燕

     處審視一段，最為奇艷，但太穢褻耳。不謂冀威赫震人，猶得瀆選

     如此。卷首有「秘辛」二字，不可解，要是卷帙甲乙名目。余嘗搜

     考弓足原始不得，及見「約縑迫襪，收束微如禁中」語，則纏足後

     後漢已自有之。言脫於口，追駟不及，聊志於此，用塞疏漏之誚。

     成都楊慎識】

 －－－－－－－－－－－－－－－－－－－－－－－－－－－－－－－－－－－



【老貓贅識】《四庫全書總目》卷一四三「子部·小說家類存目」：「《漢雜事

秘辛》一卷，內府藏本，不著撰人名氏。楊慎序稱得於安寧土知州萬氏。沈德符

《敞帚軒剩語》曰：『即慎所偽作也。』敘漢桓帝懿德皇后被選及冊立之事。其

與史舛謬之處，明胡震亨姚士磷二跋辨之甚詳。其文淫艷，亦類傳奇，漢人無是

體裁也。」魯迅《由中國女人的腳，推定中國人之非中庸，又由此推定孔夫子有

胃病》：「前明才子楊升庵先生，他甚至於替漢朝人做《雜事秘辛》，來證明那

時的腳是『底平趾斂。』」魯老爺子的依據是沈德符《萬曆野獲編》二十三：「

近日刻《雜事秘辛》記後漢選閱梁冀妹事，因中有約束如禁中語，遂以為始於東

漢。不知此書本楊用修偽撰，托名王忠文得之土酋家者。楊不過一時遊戲，後人

信書太真，遂為所惑耳。」李慈銘《越縵堂讀書記》謂此篇「殊害風教，聰俊子

弟尤不可觀」，自然是指「體檢」一段。至如其後冊立問答之類，通篇宛如懶婆

娘的裹腳布，「聰俊子弟」是絕不喜觀的。：－）

－－－－－－－－－－－－－－－－－－－－－－－－－－－－－－－－－－－



老貓   西曆千九百九十五年十二月十一日

據《紅袖添香室叢書》本輸入   於北美俄州ＹＵＨＡＮＧ女史小築



西曆千九百九十六年三月十五日

據國學扶輪社《香艷叢書》本覆校   於北京


</font></p>



<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



