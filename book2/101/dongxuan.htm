<html>

<head>
<meta http-equiv="Content-Type" content="text/html; charset=big5">
<title>洞玄子</title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000">　洞　　　玄　　　子</font></p>

<p align="center"><font size="3" color="#008000">
<pre>
          

洞玄子曰：夫天生萬物，為人最貴。人之所上，莫過房欲。法天象地，規陰矩
陽。悟其理者則養性延齡，慢其真者則傷神夭壽。至於玄女之法傳之萬古，都
具陳其梗概，仍未盡其機微全。余每覽其條思補其缺，綜習舊儀，撰此新經，
雖不窮其純粹，抑得其糟粕。其坐臥舒捲之形，偃服開張之勢，側背前卻之法，
出入深淺之規，並會二儀之理，俱合五行之數。其導者則得保壽命，其危者則
陷於危亡，度有利於凡人，豈無傳於萬葉。

洞玄子云：夫天左旋而地右徊，春夏謝而秋冬襲，男唱而女和，上為而下從，
此物事之常理也。若男搖而女不應，女動而男不從，非直損於男子，亦乃害於
女人。此由陰陽行很，上下了戾矣。以此合會彼此不利。故必須男左轉而女右
徊，男下衝女上接。以此合會乃謂天平地成矣。

凡深淺遲速，別〔戾〕東西，理非一途，概有萬緒。若緩衝似鯽魚之弄鉤，
若急蹙如群鳥之遇風，進退牽引，上下隨迎，左右往還，出入疏密，此乃相持
成務，臨事置宜，不可膠柱工商，以取當時之用。

凡初交會之時，男坐女左，女坐男右。乃男箕坐，抱女於懷中。於是勒纖腰撫
玉體，申〔女燕〕婉敘綢繆，同心同意。乍抱乍勒，兩形相搏，兩口相咽１，
男含女下唇，女含男上唇，一時相吮，茹其津液，或緩齒（口旁）其舌，或微
咋其唇，或邀遣抱頭，或逼命拈耳，撫上拍下，咽東呷西。千嬌既申，百慮竟
解，乃令女左手抱男玉莖，男以右手撫女玉門。於是男感陰氣則玉莖振動，其
狀也，峭然上聳，若孤峰之臨迥漢；女感陽氣，則丹穴津流，其狀也，涓然下
逝，若幽泉之吐深谷。此乃陰陽感激使然，非人力所致也。勢致於此，乃可交
接。或男不感振，女無瑤津２，皆緣病發於內疾形於外矣。

【既已樓主按】
１咽字原文作〔口焉〕，據上下文以咽字代。
２瑤津的「瑤」原文為女字旁。瑤津此指「淫水」。

洞玄子云：凡初交接之時，先坐而後臥，女左男右。臥定後令女正面仰臥，展
足申臂，男伏其上，跪於股內　洞以玉莖豎拖於玉門之口，森森然若偃松之當
遽谷洞前，更拖磣勒１，鳴口嗍舌，或上觀玉面，下視金溝，撫拍肚乳之間，
摩挲璇台２之側。於是男情既惑，女意當迷，即以陽鋒縱橫攻擊。或下衝玉理
３，或上築金溝４。擊刺於辟雍３之旁，憩息於懸台之上。【以上外游未內交
也。】女當瑤津湛於丹穴，即以陽鋒投入於子宮６，快洩其精津液同流７，上
灌於神田８，下灌於幽谷９，使往來拚擊，進退揩磨，女必求死求生乞性乞命
，即以帛子干拭之後，乃以玉莖深投丹穴至陽台十，崖崖然若巨石之擁深溪，
乃行九淺一深之法。於是縱拄橫挑，旁牽側拔，乍緩乍急，或深或淺　翻二十
一息□，候氣出入，女得快意，男即疾〔從〕急刺，磣勒高抬。候女動搖，
取其緩急，即以陽鋒攻其谷實□，捉入於子宮□，左右研磨，自不煩細細抽拔
□。女當津液流溢，男即須退，不可死還，必須生返。如死出，大損於男，特
宜慎之。

【既已樓主按】
１磣勒－－磣，疑通摻。意為互相纏抱。
２璇台－－璇，原文作〔王睿〕。璇台指陰核之所在。
３玉理－－指陰門之下半部分。
４金溝－－指陰門之上半部分。
５辟雍－－原義是周代的一種園璧形禮制建築物，周圍環以水。此指陰門。
６子宮－－現代漢語中此詞專指，但在古漢語中意較寬，此處應指陰道。
７此句似指使女方先「丟」。
８神田－－指陰核周圍。
９幽谷－－同金溝。
十陽台－－似指男方，至陽台即盡根之意。
□息－－呼吸，即「經二十一口氣」。
□谷實－－指陰核。
□此一「子宮」，似指真正的子宮。
□自不煩－－意為自己不要太激動；細細抽拔－－慢慢地往外撤退。

洞玄子云：考竅交接之勢，更不出於三十法。其間有曲伸俯仰，出入淺深，大
大是同，小小有異。可謂囊括都盡，摭無遺。余遂像其勢，而錄其名；假其
形而建其號。知音君子窮其志之妙矣。

一、敘綢繆。
二、申繾綣【不離不散也】。
三、曝鰓魚。
四、騏麟角【以上四勢之外遊戲，皆是一等也】。
五、蠶纏綿【女仰臥，兩手向上抱男頸，以兩腳交於男背上；男以兩手抱女項
　　　　，跪女股間，即內玉莖】。
六、龍婉轉【女仰臥曲兩腳，男跪股內，以左手推女兩腳向前，令過於乳，右
　　　　手把玉莖入玉門中】。
七、魚比目【男女俱臥，女以一腳置男上，面相向，咽口嗍舌。男展雙腳，以
　　　　手擔女上腳，進玉莖】。
八、燕同心【令女仰臥展其足，男騎女伏肚上，以兩手抱女頸；女兩手抱男腰
　　　　，以玉莖內於丹穴中】。
九、翡翠交【令女仰臥拳其足，男胡跪開著腳坐女股中，以兩手抱女腰，進玉
　　　　莖於琴弦中】。
十、鴛鴦合【令女側臥拳兩腳，安男股上，男於女背後騎女下腳之上，豎一膝
　　　　至女上股，內玉莖】。
十一、空翻蝶【男仰臥展兩足，女坐男上正面，兩腳據床，乃以手肋為力，進
　　　　於陽鋒玉門之中】。
十二、背飛鳧【男仰臥展兩足，女背面坐於男上。女足據床，低頭抱男玉莖入
　　　　於丹穴中】。
十三、偃蓋松【令女交腳向上，男以兩手抱女腰，女以兩手抱男腰，內玉莖於
　　　　玉門中】。
十四、鄰壇竹【男女俱相向立，咽口相抱於丹穴，以陽鋒深投於丹穴，沒於陽
　　　　台中】。
十五、鸞雙舞【男女一仰一覆，仰者拳腳，覆者騎上。兩陰相向，男箕坐著玉
　　　　物攻擊上下】。
十六、鳳將雛【婦人肥大，用一小男共交，接大後也】。
十七、海鷗翔【男臨床邊，擎女腳以令舉。男以玉莖入於子宮之中】。
十八、野馬躍【令女仰臥，男擎女兩腳登左右肩上，深內玉莖於玉門之中】。
十九、驥騁足【令女仰臥，男蹲，左手捧女項，右手擎女腳，即以玉莖入於子
　　　　宮中】。
二十、馬搖蹄【令女仰臥，男擎女一腳置於肩上，一腳自攀之，深內玉莖於丹
　　　　穴中，大興哉】。
二十一、白虎騰【令女伏面跪膝，男跪女後，兩手抱女腰，內玉莖於子宮中】。
二十二、玄蟬附【令女伏臥而展足，男居股內，曲其足，兩手抱女項，從後內
　　　　玉莖，入玉門中】。
二十三、山羊對樹【男箕坐，令女背面坐男上。女自低頭視，內玉莖；男急抱
　　　　女腰磣勒也】。
二十四、〔昆鳥〕雞臨場【男胡蹲床上坐。令一小女當抱玉莖內女玉門，一女
　　　　於後牽女衿裾，令其足快，大興哉１】。
二十五、丹穴鳳游【令女仰臥，以兩手自舉其腳，男跪女後，以兩手據床以內
　　　　玉莖】。
二十六、玄溟鵬翥【令女仰臥，男取女兩腳置左右膊上，以手向下抱女腰，以
　　　　內玉莖】。
二十七、吟猿抱樹【男箕坐，女騎男陛（月旁）上，以兩手抱男。男以一手扶
　　　　女尻，內玉莖，一手據床】。
二十八、貓鼠同穴【男仰臥以展足，女伏男上，深內男玉莖。又男伏女背上，
　　　　以將玉莖攻擊於玉門中２】。
二十九、三春驢【女兩手兩腳據床，男立其後，以兩手抱女腰，內玉莖於玉門
　　　　中，甚大俊也】。
三十、三秋狗【男女相背，以兩手兩腳俱據床，兩尻相拄，男即低頭，以一手
　　　　推玉物內玉門之中】。

【既已樓主按】
１此式中有三女，其中「一小女」和「一女」為助興者。
２此句之「右男」為另一男子。

洞玄子云：凡玉莖或左擊右擊，若猛將之破陣，其狀一也；或緣上驀下，或
野馬之跳澗，其狀二也；或出或沒，若□波之群鷗，其狀三也；或深築淺挑，
若〔亞鳥〕臼之雀喙，其狀四也；或深沖淺刺，若大石投海，其狀五也；或
緩聳遲推，若凍蛇之入窟，其狀六也；或疾〔從〕直刺，若驚鼠之透穴，
其狀七也；或抬頭拘足，若蒼鷹之〔俞〕狡兔，其狀八也；或抬上頓下，
若大帆之遇狂風，其狀九也。

洞玄子云：凡交接，或下捺玉莖往來鋸其玉理，其勢若割蚌而取明珠，其勢
一也；或下抬玉理，上衝金溝，其勢若破石而尋美玉，其勢二也；或以陽鋒
沖築璇台，其勢若鐵杵之投藥臼，其勢三也；或以玉莖出入攻擊左右辟雍，
其勢若五錘之段鐵，其勢四也；或以陽鋒來往磨耕神田幽谷之間，其勢若農
夫之耕秋壤，其勢五也；或以玄圃天庭兩相磨搏，其勢若兩崩崖之相欽，其
勢六也。

洞玄子云：凡欲洩精之時，必須侯女快，與精一時同洩。男須淺拔，游於琴
弦、麥齒之間，陽鋒深淺如孩兒含乳，即閉目內想，舌柱下顎，局肩引頭，
張臂歙肩，閉口吸氣，精便自上節限，多少莫不由人，十分之中只得洩二三
矣。

洞玄子云：凡欲求子，候女之月經斷後，則交接之一日三日為男，四日五日
為女。五日以後，徒損精力，終無益也。教接洩精之時，候女快來，須與一
時同洩，洩必須盡。先令女正面仰臥，端心一意，閉目內想受精氣。故老子
曰：夜半得子為上壽，夜半前得子為中壽，夜半後得子下壽。

凡女懷孕之後，須行善事，勿視惡色，勿聽惡語，省瑤欲，勿咒詛，勿罵詈，
勿驚恐，勿勞倦，勿妄語，勿憂愁，勿食生、冷、醋、滑、熱食，勿乘車馬，
勿登高，勿臨深，勿下阪，勿急行，勿服餌，勿針灸，皆須端心正念，常聽
經書，遂令男女如是，聰明智慧，忠真貞良，所謂胎教也。

洞玄子云：男年倍女，損女；女年倍男，損男。交接所向，時日吉利，益損
順時，效此大吉。春首向東，夏首向南，秋首向西，冬首向北。陽日益【雙
日是１】，陰日損【雙日是】；陽時益【子時已後午前是２】，陰時損【午
時已後子前是３】春甲乙，夏丙丁，秋庚辛，冬壬癸。
</font></p>



<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



