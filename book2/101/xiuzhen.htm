<html>

<head>
<meta http-equiv="Content-Type" content="text/html; charset=big5">
<title>【紫金光耀大仙修真演義】</title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000"> 【紫金光耀大仙修真演義】</font></p>

<p><font size="3" color="#008000">
<pre><UL>
                     【紫金光耀大仙修真演義】

鄧希賢序文：

    漢元豐三年，巫咸進《修真語錄》於武帝。帝不能用，惜哉。書傳後世
，微諳其術者，亦得支體強健，益壽延年，施之種子，聰明易養。然有當棄
有當忌，先知棄忌，方可次第行功。余演其義，為二十章，分功定序，因序
定功。口關不可紊，功亦不可闕也。修真之士，當口真言。


☆ 五棄當知 ☆

    凡御女子，先明五棄，聲雄皮粗、發黃性悍、陰毒妒忌，此一棄也。貌
惡面青、頭禿腋氣、背陀胸凸、雀躍蛇行，二棄也。黃瘦羸弱、體寒氣虛、
經脈不調，三棄也。癲聾瘖啞、跛足眇目、癬疥瘢瘋、太肥太瘦、陰毛粗密
，四棄也。年四十以上，產多陰衰，皮寬乳慢，無益有損，五棄也。

☆ 五忌當知 ☆

    交合有期，五忌須知，三元甲子、本命庚申、天地交合、日月薄蝕、晦
朔弦望、大風大雨、雷鳴電掣、三光之下，此一忌也。山林園沼、道堂佛殿
、寶塔神祠、江淮河濟，二忌也。大寒大熱、大饑大飽、大喜大醉、大小便
急、鼎氣無情，三忌也。連日醉酒、久病方痊、遠歸疲倦，四忌也。婦人產
後未滿四十九日，穢污尚存，五忌也。
    唯此五忌，當知避之，犯者不惟自損，即種子亦多殘廢不良，蓋由稟賦
之不正也。

☆ 神氣宜養 ☆

    攝生之道，貴審其方，夫寡色慾所以養精氣也。薄滋味所以養血氣也。
咽津液所以養肺氣也。慎嗔怒所以養肝氣也。節飲食所以養胃氣也。少思慮
所以養心氣也。自省悟所以養肉氣也。遵而行之，則氣壯神余矣。人於戌亥
陰消陽散之時，不宜醉飽酣寐，以致百脈壅滯，關節停毒。此際當先導四脈
，次展手足，斡運氣機，動搖百體，俾關節開通，榮衛流暢，陰陽和合，精
固神全，邪氣不入，寒暑不侵，斯為攝養之道也。

☆ 房內靈丹 ☆

    訣雲，以人補人，自得其真，陰陽之道，精髓為寶。搬而運之，後無而
老，房中之事，多能殺人，亦能生人，能用之者可以養生，不能用者則以殞
命。人善悟房中之術，通關引氣，運精補髓，故能長生也。

☆ 爐中寶鼎 ☆

    鼎者，段煉神丹之具，溫真養氣之爐也，須未生產美婦，清俊潔白，無
口體之氣者為真鼎，用之大能補益。此外，如前五棄者不可用也。

☆ 男察四至 ☆

    男子玉莖不振，陽氣未至也。振而不展，肌氣未至也。展而不硬，骨氣
未至也。硬而不熱，神氣未至也。凡交合，先察四至，而後行之。

☆ 女審八到 ☆

    女人默咽津液，脈氣到也。將身附人，胃氣到也。以力動人，筋氣到也
。弄人雙乳，肉氣到也。眉尖頻蹙，肝氣到也。握弄玉莖，血氣到也。滑津
流出，脾氣到也。咂人舌津，肺氣到也。俱到則可交合矣。

☆ 玩弄消息 ☆

    凡欲交合，先自凝神定性，抱住女人，溫存玩戲，咂彼唇舌，捻彼雙乳
。令女握弄玉莖，使之心動後，以手探陰戶，微有滑津，方可入爐，依法緩
緩施功，女必暢快而先敗矣。

☆ 鼓舞心情 ☆

    婦人之情，沈潛隱伏，何以使之動，何以知其動？欲使之動者，如嗜酒
則飲以香醪，多情話則舔１以甜語，貪財則贈以錢帛，好淫則歡以偉物。婦
人之心，終無所主，能見景生情，無不動也。欲知其動，或有氣喘而聲顫不
止者，或目瞑鼻開而不能言者，有目澀而定眸者，或耳紅面赤而舌尖微者，
有手熱腹暖而語言嘈雜者，有神思恍惚而體軟四肢不收者，或舌下津干將身
迫近男子，或陰穴脈動滑津盈溢等狀，皆情動之驗也。當此之時，男子不宜
急燥，緩緩採取則得真陽也。

☆ 淬鋒養銳 ☆

    交合之時，男若玉莖長大填滿陰戶者，女情必易暢美展莖，蓋有法焉。
語曰「工欲善其事，必先利其器」，不可不知也。當於每日子後午前，陰消
陽長之時，靜室中披衣向東端坐，凝神屏慮，腹不宜飽，飽則氣窒稍，饑則
血氣流行。口噓濁氣，隨以鼻吸清氣，漱津液閉，咽送下丹田，運入玉莖。
以七數為度，或二七、三七至七七止，將雙手搓熱如火，右左托腎囊並握玉
莖，左手於臍下，左轉摩八十一次，次換右手於臍下，右轉摩八十一次，再
伸右手於尾閭，玉莖根提起向上，就根捏住，以莖於左右腿上擺擊，不計其
數，後乃抱女，緩緩納玉莖於陰戶，采女津液，吸女鼻氣，閉咽存送玉莖以
養之。後復以兩手如搓索狀搓之，不計數，久久自覺長大矣，若行采戰，先
用絹帶束固莖根，次以兩手上下同腎囊捧起，漱津吸氣，咽送丹田，隨提尾
閭起接，使上下相思，助壯陽勢，然後行事。

☆ 演戰練兵 ☆

    初下手時，務遏除慾念，先用寬丑之爐演習，庶興不甚感，亦不至於歡
濃，尤易制御也。須緩緩用功，柔入剛出，三淺一深，行九九八十一之數為
一局，倘情少動，即當停住，掣退只留寸許，俟心火定息，復仍用前法。次
行五淺一深，後九淺一深，切忌心急性燥，按行半月則純熟矣。

☆ 制勝妙術 ☆

    凡得真美鼎，心必愛戀，然交合時須強為憎惡，按定心神，以玉莖於爐
中緩緩往來，或一局或二三局，歇氣定心，少頃依法再行，俟彼歡濃，似覺
難禁，更加溫存，女必先洩也。其時如法攻取，若自覺欲洩，速將玉莖掣退
，行後鎖閉之法，其勢自息。氣定調勻，依法再攻，戰不厭緩，采不厭遲，
謹而行之可也。
    此下九條，當交互融會觀之，始得其妙。

☆ 鎖閉玄關 ☆

    鎖閉者，撒手過黃河之法也。急燥之人，須下二十餘日工夫方能得。閉
性柔靜者，十數日可閉性也。用功一月，金關永固，玉戶常扃，自在施為，
無洩漏者。且如交合時，玉莖緩緩進退，三淺一深，瞑目緘口，但鼻中微引
氣則不喘息，稍覺欲洩，速將腰身一提，掣退玉莖寸許不動，吸氣一口。提
上丹田，上向夾背，脅起尾閭，夾縮下部，如忍大小便急甚之狀，按定心神
，存想夾背之下尾閭之穴有我精氣，為至寶，不可走失，隨吸精氣，一口咽
之，少頃勢定，仍前緩緩用功，稍覺情美，又復掣退，吸氣定息，夾縮存想
，方得不洩也。且人身氣脈，上下周流，先不預制，直至快樂時，欲熾難遏
，致使氣道精出，以取自損。欲強閉之，則敗精必流入膀胱腎囊，致生小腸
膀胱氣及腎冷腫痛之疾。大概欲未萌時，預為提掣，頻頻定住，庶玉莖不倒
，筋力有餘。扇鼓五千之數，方許一洩敗精，而元陽真氣常住丹田，以養精
神，果能久行，一宵可敵十女，故曰鎖閉玄關。

☆ 三峰大藥 ☆

    上曰紅蓮峰，藥名玉泉，又曰玉液，曰醴泉，在女子舌下兩竅中出，其
色碧，為唾之精，男子以舌舔之，其泉湧出華池，咂之嚥下重樓，納於丹田~]
，能灌溉玉藏，左填玄關，右補丹田，生氣生血也。
    中曰雙薺峰，藥名蟠桃，又曰白雪，又曰瓊漿，在女人兩乳中出，其色
白，其味甘美，男子咂而飲之，納於丹田，能養脾胃，益精神，吸之能令女
經脈相通，身心舒暢，上透華池，下應玄關，使津氣盈溢。三采之中，此為
先務，若未生產女人無乳汁者，采之更有補益。
    下曰紫芝峰，號曰虎洞，又曰玄關，藥名黑鉛，又名月華，在女人陰宮
，其津滑，其關常閉而不開，凡媾會，女情奼媚，面赤聲顫，其關始開，氣
乃洩，津乃溢，男子以玉莖掣退寸許，作交接之勢，受氣吸津，以益元陽，
養精神。
    此三峰大藥也。惟知道者，對景忘情，在欲無慾，乃能得之，所以發白
再黑，返老還童，長生不老也。

☆ 五字真言 ☆

  曰存，曰縮，曰抽，曰吸，曰閉，此五者開後解明。
  存者想也，交接之時，覺精欲洩，速將玉莖掣退，緘口瞑目，存想我夾
背之下，尾閭穴有我命門精氣所在，為我至寶，不可走失。但體交而神不交
，不可著意也。依法存想，縱洩亦不多，力亦不倦，久能行之，則無洩漏矣
，此存字之義也。
  縮者畏縮不敢進也，精氣欲洩，速縮脅掣退玉莖，提吸氣一口直上丹田
，脅起尾閭，夾縮下部，不令氣下，如忍大小便之狀，定息存想，不得動作
，少頃勢歇，口吁，出氣，兩手抱女，咂女舌，取津咽五七次，送下丹田，
可以再御不倦。蓋初下手時，切忌驟入徑進，大勢一發，難以制敵，設或強
閉，恐敗精不散，反生他疾，大概頻提頻掣，不至縱慾則易制御。此縮字之
義也，存縮二字工夫並行，無先無後，此男子閉精法也。
  抽者採取也，交媾之時，女若歡娛，必氣喘聲顫，男子當緘口，緩緩柔
進剛退，不可燥急，令深只許半步，以鼻引鼻氣，吸之入腹，不可口吸，吸
則傷腦，一吸一抽所謂上吸其氣，下吸其津也。少頃其氣上下相應，陽物自
然堅硬，稍覺難禁，宜速掣退，依存想之法，庶無走洩。此抽之義也。
  吸者翕入也，女人既洩，男子當掣退玉莖寸許，作半交接之勢，上吸鼻
氣，下吸滑津，蓋鼻為天門，下為命門，天門居上元，命門居下元，虛柯吸
取，一時水火不能到，當以鼻同吸天門也。一抽一吸，上下相應，如竹管引
水逆流而上，能依此術，大益精補陽，精神自固。然久行則損女人，待將息
數時方可再御。此吸字之義也。
　　抽吸上下貫通，抽中有吸，二字並行，乃女人既洩，男采其津之法也。
  閉者緘合也，交戰之時，當瞑目緘口，閉氣而不令出，但以鼻微微導引
相應，自不致喘。若不緘閉，則人門通天門，天門通命門，腎府天門，不固
而上走，元陽精氣必從下而洩也。若人門固閉，腦氣下降腎宮，流入瓊台，
上下周流，精氣化洽，永無洩矣。此閉字之義也。閉字制於四字之中，初交
便宜，定息緘氣，至終不可放失，則閉一字久與四字工夫並行也。

☆ 采煉有序 ☆

  仙歌曰，女人興無窮，先令情意濃，情意濃方與戰，上將成功。蓋欲交
合，先將鼎握抱，摩弄雙乳，咂唇舌，使彼興動，後方納陽於陰，緩緩交合
，行九九之數，合目緘口，頻頻提掣，金槍不倒，此先採下峰也。下采既濃
，女氣發舒而上應中峰，吾款抱之，左右吸咂其汁而咽之，其美既得乃止，
此次采中峰也。中采既濃，女氣又發揚透於上峰，吾縱舌於彼舌下，擾其雙
竅，吸其津而咽者再三，此三采上峰也。上采既已，女必歡極，陰中真氣方
洩，乃以虛柯掣退寸許，縱身如龜，提氣一口，直上丹田，容彼氣而吸彼津
，搬陰益壽，宜取而溫養之，待赤潮輻奏，毋使太過，無不及是。

☆ 搬運有時 ☆

  女人若洩，必有氣喘聲顫等狀之驗，此際當寧氣抱定女子，上采玉泉，
中采蟠桃，下采月華，煉而得之，搬運周流，而後三采全矣。從尾閭逆上兩
道白脈，串夾背，透崑崙，入泥丸，流注於口，化為瓊漿，嚥下重樓，直至
丹田，名曰黃河逆流，能填精補髓，益壽延年，其訣在「提氣嚥氣，存想穴
道」。所謂「神到則氣到，氣到則精到」是也。而女人則上下通快，氣脈通
暢矣，後亦吁氣一二口令女吸而咽之，以安神氣。蓋此術不過取彼既洩之真
，還我不洩之精。在彼不甚損，在我大有益，陰陽相得，水火既濟，御生之
妙用也。

                   【紫金光耀大仙修真演義】 完

（矚隙an486467@anon.penet.fi一九九六年一月鍵入；嚎據李零《中國
方術概觀》校補。因兩版本有很大不同，「采煉有序」據李零版刪補，最後
「搬運有時」拼合矚隙鍵入版，李零版尚有「還元返本」、「種子安胎」未
錄於此。一九九六年二月）

</font></p>



<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



