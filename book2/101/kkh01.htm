<html>

<head>
<meta http-equiv="Content-Type" content="text/html; charset=big5">
<title>《空空幻》 第一回 </title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000">《空空幻》 第一回 </font></p>

<p><font size="3" color="#008000">
<pre><UL>
古典色情小說《空空幻》

新刻奇傳小說空空幻（又名鸚鵡喚）

梧崗主人編次
臥雪居士評閱


     　　 第一回　戒色慾苦箴良友　入幻境巧化才人

　　詩曰︰

     　　富貴才子風流性，天下佳人欲羅盡，
     　　難了心願憾陋貌，脫換形骸祈仙靈。
     　　良友苦箴禍為淫，偎香憐玉孤意行，
     　　幸得老僧鸚鵡喚，空空幻出夢中情。

　　古語云：頑石點頭，鐵人下淚。人疑其言為誕妄，不知所以
雲者，非真謂頑石可使點頭，鐵人可使下淚，不過謂振蒙警貽之
言，乃至理實情所發，雖以天下無靈性之物，如頑石如鐵人者聞
之尚感懷流涕，豈以有血氣有心智之人與鐵人頑石不如乎！

　　且說前朝浙江嘉興有一秀士姓花名春字金谷，年方十七，頗
淵通於詩學，擅美於丹青，才名流布，無不企仰。椿萱已皆逝世，
並無兄妹姐弟，家資巨萬富稱敵國。所居房屋儘是朱欄翠檻，所
穿的衣服俱是錦繡綺羅，其享福之處自爾瑣說不盡。

　　唯所抱憾者，尚有一則。看客們，你道他負此才學，際此境
遇，尚有甚麼不足？不知他才雖淵博，貌不風流。其平日立志，
曾謂：我若娶妻，不一而足，必盡天下之佳人，羅而致之，方快
我意。而又自以容貌之陋，佳人未必能對我生憐。故常引鏡自照，
唯歎彼蒼賦質，不能給我全美，使難做得一個風流才子，誠恨事
也。所以琴瑟蹉跎，未諧秦晉。

　　花春有一友姓柳名鶯，字遷喬，其才學之美不多讓於花春，
若論其貌則又丰神秀雅。二人誼重金蘭，夙敦雅好，花一日無柳，
無以罄引觸醉月之歡，柳一日無花，無以盡玩景吟詩之樂。

　　而每花春一見柳，愈覺其好，難掩自慚，每每謂柳鶯道：「
才子佳人四字本分拆不開，天生才子必生佳人，蓋無佳人，不足
以舒才子之氣，也不足以顯才子之奇。弟雖眷戀佳人，唯有愧於
才子，兄何既為才子，而反忘情於佳人，此我所不解也。」

　　遷喬道：「不看李白才人，陶潛才人，其生平不過以詩酒怡
情而已，謂其戀情於螓可蛾眉則弟未之聞。」

　　花春道：「古來才子指不勝屈，兄何必以二人論哉，即如簾  
窺相如，香貽韓壽，世之佳人且動情於才子，豈才子不留意於佳
人？且不特與佳人有遇，即與仙子，亦未嘗無緣，如半勺瓊漿裴
子成緣於玉杵，一餐麻飯劉郎迷路於天台，才子奇緣皆歷歷可稽，
若我兄際此芳年，具此才貌，竟無情於韓壽相如之遇，其與世上
庸夫俗子相去幾何？亦徒負天工賦質之意矣，午夜盟思，不禁為
兄歎惜。」

　　柳鶯道：「我豈不知才子佳人往往有遇，然我所以略去粉白
黛綠而不敢役志者，誠以萬惡淫為首，古人屢屢言之。若以歸夷
贈牧之事，戀戀於中，是遇佳人而不逐，其欲則不快，勢必至蕩
撿逾閒，縱其所欲，而不知止，由是孽增惡積，天理難逃，陰司
之罪，獄固不必言，即目前之報，應亦不網漏一人，只苟沽沽於
女色，將毋蹈此迷途。」

　　花春道：「弟非才子固不必論，但以造物之待才子，自異於
待常人，天既賦彼以才子之質，自必有一翻奇遇與彼，古來才子
之遇種種不合，未聞有責其淫狎而為之報者，兄何過慮之甚？我
觀兄瀟灑不拘，自有雅人韻趣，略去脂粉不知所樂何事。」

　　柳鶯道：「富貴功名之念，余實淡然。志在離城數里起一別
墅，約廣十數畝，其間池塘曲繞，樓閣崢嶸，四季名花無所不植，
春則有宴花樓，夏則有滌暑台，秋則有望月亭，冬則有香雪閣，
郡中名人才士絡繹而來。或雅愛琴台，或性耽詩酒，或閒談竟日，
或秉燭夜遊，為東道主者酒餚粗備，相與為歡，將終我身，以徜
徉陶然不知有世事之憂。弟之志如是而已。」

　　花春道：「子之志則不然，唯願美姬盈座，嬌妾環回，歌聲
婉轉，舞袖翩遷。玳瑁之床，香透鴛鴦之被；揚柳樓頭，肉屏圍
緩；芙蓉院裡，歸帳肉妍。直樂此不疲，有不知老之將至云爾。」

　　他二人之志性迥殊，有如此故。花春雖常撫形自憾，其心終
貪戀無已，即其平日所作之詩，無非艷詞麗句，所描之畫，亦不
過是塗脂抹粉之觀。清夜自思，每謂我徒具才子之學，而無才子
之形，空有風流之情，而無風流之貌，即遇佳人焉能使之一見生
憐，相為勾引？心想得遇一個仙人，須將法水把我遍身一灑，使
向來的陋相變為一個俏麗龐，我生平大欲遂矣。

　　卻說花春一日在書齋靜坐，見門公啟稟道：「外面有精嚴寺
涵修和尚求見。」

　　花春即令請他進見。見伊手持一白鸚鵡，逕入庭心與花春作
揖道：「貧僧無事不敢造府，這只鸚鵡貧僧正馴養多時，今日特
來相贈。」

　　花春知此僧素有得道之稱，聞有一白鸚鵡畜之已久，曾有人
出重價與之相買而不得者，何以今日特來贈我？想其中定有隱情，
說道：「既承長老雅好，須議價領賜。」

　　那僧人笑道：「此鳥亦非凡種，遇合有緣，不日要破籠飛去，
又何價可議。」

　　花春聽得他語言奇異，逐謹謹領受，那僧人自作別而去。

　　就將這鸚鵡掛於簾外，舉目細看，但覺儀光皎皎，素彩翩翩，
異金精之妙質，喙不塗丹，殊火德之明輝，襟非染翠，洵如粉羽。
看了一遍，心竊愛之。但思此鳥畜於涵修，曾聞有談經亂局之奇，
為甚籠中寂寂不聞？又想涵修適才所言，甚是不解。

　　尋思久之，似有倦意，遂俯幾而臥。臥未幾，聞得簾前鸚鵡
喚道：「花貴人欲快生平大欲，脫換形骸，餘日須速出門往西而
去，自有所遇。」
　
　　花春聞喚，不覺驚喜交集，忙起身，自步出門外，也不帶童
僕，獨自一人飄然行去。行許久到了一處，名喚桃花村，但覺樹
深見鹿，溪午聞鐘，光動綠煙，影遮岸竹，粉開紅艷，香塞溪關，
四周碧樹成叢，一帶清流繞位。

　　俳徊良久，見林中走出一道者，肩背葫蘆，手持鹿尾，足登
雲履，身服絲衣，童顏白髮，還疑跨鶴而來，道骨仙姿。見了花
春，遂上前起手道：「貧道因與花貴人有緣，故特下長春嶺而來，
在此靜候數日了。」

　　花春駭然道：「小生與道長素不相識，為甚知余姓氏？」

　　道者道：「不但知你姓氏而已，即後來之姻緣遇合，貧道已
一一知悉。」

　　花春聞言驚喜道：「道長既知之，肯為我略言之否？」

　　道者道：「有緣得會，何妨略洩其機。汝之功名福澤，如在
掌中，固不待言，至於抱玉偎香之樂事，則良緣美遇，尚要貧道
小施奇術。」

　　花春道：「如此敢乞道長指示，祈勿吝教。」

　　那道人就於葫蘆內取出丹藥兩顆，付於花春道：「這顆紅的
名曰醉心丹，與酒杯中一浸，憑他海量，不消飲得數杯，便爾一
醉如泥。只要將半杯冷水灌下，頓時醒轉。另一顆紅的，名曰補
天丹，乃是房術之用，若將此丹吮入口中，就可通宵不倦，一心
御千女，欲洩時消將此丹吐出。此乃貧道在長春嶺上采仙芝異草
提煉而成，不比人間丹藥有耗腎損精之患，可珍藏之，自有無窮
妙用。」

　　花春接過丸丹藏好，不禁揮淚道：「天下唯才子愛佳人，唯
佳人亦憐才子。以我生就陋容，既未得為才子，焉有佳人與我結
綢謬之樂，若無眾佳人盈盈滿座，即有此妙丹亦苦於無用，未識
仙師能為我脫換形骸否？」

　　那道者聞言微笑道：「也罷，既要成全您的美事，須索成全
到底。」逐攜了花春的袖，一步步走近溪邊，竟把花春一推，推
下溪中。

　　花春在水中掙了多時，然後挨邁岸旁，慢慢爬起，那道人已
倏無蹤影了，身上水淋淋，衣衫盡濕。幸是暮春天氣，不至十分
寒冷，只得向左近鄉村人家借布衲衣衫換了，把身上的濕衣脫下，
取了丹藥，暗想這道人不知是仙是怪，他為甚將我推入溪中。

　　一路上疑疑惑惑來到自家門首，不料管門的竟上前攔住不許
他進內，花春又氣又惱道：「難道本相公換得一身衣服，你就不
認識了麼？」

　　那管門的亦嚷道：「你說什麼？衣服一樣可以冒得，難道我
家相公的容貌都認識不出來麼。」竟爾叱嚷不遜。

　　花春聞言暗想道：莫是方才溪內這一浴，已將本來面目已改
換了，不然他怎麼認我不出。正在呆想，只見裡邊走出兩個家僮
來問道：「張伯，這是何人？你為甚與他嚷鬧？」

　  門公未及回言，花春遂說道：「本相公實因方才遇了仙人，
將我人形容貌改變了，所以你們皆認識不出。面目即非，聲音猶
是，你們若不信，可於我臥房中西邊衣架上取一個折疊鑰匙，將
榻傍第二隻皮箱內，取出粉紅衫子一件，方巾一頂。」

　　內中有一童子，果然進去不多時取了出來，眾人驚以為奇。
花春進了書房，就將衣帽更換脫下，命家童往那鄉村人家調轉不
表。單說花春換了衣服，遂引鏡自照，見鏡內的姿容直不啻日月
入懷，琳琅觸目，與向來的面目竟迥然不同，不覺歡然大喜道：
「誠哉！仙術多奇，造物已成之形質，且能化其本來，想這二顆
丸丹自然靈妙無窮，自今我願已遂，可不愧風流才子之稱，溫香
軟玉，自享不盡衾帳歡娛矣。」遂命家童去請柳相公到來。

　　無何柳鶯至，竟不相認識。花春遂將遇仙變容之事，詳剖其
故，言語之間，喜形眉睫。

　　那柳鶯聞言，默然良久道：「兄以此為喜，我實以此為兄危。」

　　花春駭然道：「兄何出此言？」

　　柳鶯道：「以兄秉性風流，素戀戀於朱顏紅粉，惟以陋質有
憾，故未能盡情直行。觀望今日，這道人不知前生與兄有何債，
故下此孽恨，貽兄荼毒耳。兄顏一變，恐後此慾海無涯，孽冤層
積，色途之後患不可勝言矣。弟忝在愛下，故敢斗膽直言，祈勿
見罪。」

　　花春笑道：「兄何拘執若此！人各有志，不可相強，道學之
談，非余所樂聞，今日且開懷暢飲，以博一醉為是。」

　　逐命家童暖酒備餚，豪飲盡歡，直至夕陽西下，然後別去。
花春閒步階下一回，遂把雙扉掩好，倒在榻上，和衣而睡，直至
天明。起身梳洗已畢，靜坐書齋，暗想佳人不必多得，只消十美
環回朝朝為雨，夜夜興雲，每於花朝月下，美景良辰，各罄其歡，
誠快事也。遂欲描畫美人圖十幅，每幅上畫了十美，其間或彈唱
或歌舞，或賦詩或刺繡，閨中韻事各盡其妙，而十幅上的描容布
景又自各各不同。

　　不消數月早已功成，畫上金佩玉艷之態自不必說。花春展圖
暗想道：「自今以後，若遇姿容絕世佳人，就可以一幅美人圖贈
之，這十幅圖畫贈完，天下之佳人亦幾幾羅盡矣。但想天涯廣泛，
佳人自散佈四方，若唯鞍守故鄉，杜門靜坐，豈有佳人而遇？唯
是駕一葉之偏舟，游盡錦城繡市，歷遇名勝古都，自有奇遇。倘
今歲秋闈得提，不免要北上的，我就可一路留心察訪。」

　　話休煩絮，到了秋試之時，花春與柳鶯二人打點上省赴試，
叫了船工搬了行李，又命兩個家童隨身服事。原來這兩個童子為
人聰明異常，一個是與他整疊詩箋的，一個是與他管理畫幅的，
是日一齊帶去。柳鶯亦帶一童子，又帶一老僕，共主僕六人，下
舡徑赴武林而來。

　　到了城中，遂命家人去尋寓所，花春道：「房金不論貴賤，
務要精潔雅靜為主。」

　　家人應聲而去，去了多時，欣然來覆命道：「此事真來得湊
巧，二位相公今秋必定高中矣。」

　　花春笑道：「我們若中，定是一元一亞，豈但中而已，且問
你為何知道我與你家相公是中的？」

　　家人道：「老奴奉命而去，尋了許久，不見有精潔租房。適
巧遇見老奴的表兄，問我到此何干。我就將二位相公到省赴試，
命我尋寓之事，對他說了。因他在此很熟，托伊覓一寓處，卻一
時沒有。他說道有一所在甚是精雅，但人不容多，若唯二位相公
可以借寓。我問他在哪一處，他說此間告老紅御史府中有一名園，
屋宇頗多，他在紅府管園，因主人遠出不在，可略為作主，命老
奴就將行李搬去。」

　　二人聞言，不覺大喜，遂雇了腳夫挑著書箱琴劍隨家人先行，
花春與柳鶯二人隨了童子慢慢行來。行不多路已到紅園門首，步
進園門，彎彎曲曲，花徑似為君開，千層曲檻，俯碧水似臨風，
縹緲桂枝，拂清香於靜院，扶疏槐影，移翠蓋於幽庭，溪樹含芳，
煙蕩芙蕖之曉亭，怡亭，暢亭，錦亭，亭亭環繞；凝香閣，棲霞
閣，潛峰閣，搖碧閣，簾見半垂；芙蓉樓，翡翠樓，玳瑁樓，雨
露樓，窗開四面，風光娛日，還疑已入蓬萊，蹊徑迷人，似暫游
瑤島，終終富麗之觀，言難罄盡。

　　花柳二人遂在園內綠蔭軒中寓下，相與談今論古，賦詩飲酒
為歡。

　　一日花春在階前閒步，見一叢白秋海棠開的雅潔可愛，遂揮
筆向粉牆上題道：

　　曾記東風睡海棠，粉痕依舊暈殘妝，
　　離魂倩女愁無主，新寡文君未有郎。
　　小院月明香陡峭，空階露重夜淒涼，
　　可憐紅粉都消盡，任是無情也斷腸。

　　題罷，柳鶯見道：「兄欲題海棠，則竟題海棠耳，又何必指
東說西，牽纏到別處去，倘主人道學，見此艷詞，豈不嫌爾唐突
乎！」

　　花春道：「措語風流，正是雅人深致，兄何反嫌艷麗。」

　　話不絮表。二人在園過了數日，場期已近，各把進場物件端
整。到了初八，共赴頭場，卻說花春點名領卷，歸號靜坐，移時
傳題，頭題是緇衣羔裘一節，二題是明乎效紅之禮兩句，三題是
天時不如地利全節，毫不假思索，信筆揮了三篇，從頭至尾看了
一遍，把開講細細咀味，道此講精誠團結，筆氣渾融，已能橫掃
千軍，即後亦覺經籍紛披，令人目不暇給，竟欣然出場。

　　與柳鶯來至寓所，二人共相賀喜不已，設酒餚對酌盡歡。欲
罷，柳鶯道：「弟因在院中不能暢睡，此時意欲就枕，未知兄意
如何。」

　　花春道：「兄請先睡，弟還要略坐片刻。」

　　柳鶯先去睡了，花春逕自步出軒中，仰見一輪皓月萬里無雲，
秋光正皎，走過幾幢樓閣，但覺金風颯颯，玉露零零，感歎道：
「春去幾時，忽爾中秋矣，人生幾何，須要及時行樂。」

　　遂一步步行過去，見一假山甚玲瓏，花春依了這一條石路慢
慢步上，足踞其頂，從空望下，真是台上有山，層層碧樓，面面
橫秋。花春道：「卻不知此處倒有這一派景致。」

　　正眺望間，聞西南角上隱隱有笑語聲，花春望下一看，只見
一麗人同一待妾倚在欄杆望月，雖玉肌粉面看不十分明白，而綽
綽之態已見一斑。花春想道：「此二人莫非月魅花妖，人間女子
那有如此姿色。」

　　錯愕良久道：「是了，這位美妹一定是紅府的千金，想未聞
簫史之笙，難覓宋朝之貌，空房寂歷，倚枕無聊。未拋東閣之球，
欲待西廂之月，故際此良夜緩步芳園，聊為消遣耳。我花春欲娶
十美成歡，故描成十幅丹青為贈，今夜得見此佳人，乃平生第一
良遇，正十美之始，不可錯過。」

　　轉想使彼得見我的貌，方可措詞進說以圖佳會。正欲思見，
二人竟飄然進內去了，花春無奈只得步下假山回轉。見柳鶯與童
僕數人正在熟睡，遂解衣而眠，但聞得蕭颯秋風響飄桐葉，蟲鳴
不絕入耳，花春此時何能成寐，不覺境美有懷，口占一律道：

　　剔罷銀缸臥未曾，夜深猶憶曲欄憑，
　　階前佯拜三更月，簾底微明一點燈。
　　隱約樓中人悄悄，迷藏遠處影層層，
　　不知可有藍橋度，夜逢來合斷魂人。

　　吟罷，輾轉反側，已聽得遠寺鳴鐘，亂雞報曉，東方漸白，
見柳青已將起身，也只得披衣而起。梳洗畢，用過早膳，又要打
點赴院聽點二場之事，俱不贅言。

　　且說三場考畢，花春出幃歸寓，見柳鶯未在寓，重又步出軒
來，欲往前夜遇美之處，所行未幾，見一使女警問曰：「汝是何
人？在此園中閒步。」

　　花春忙上前作輯道：「小生乃嘉禾人氏，姓花名春，為赴試
而來，因與尊府園公相識，暫借芳園棲數日，姐姐毋得怪疑。」

　　使女見花春衣冠俊雅，豐致嫣然，不免垂盼留情，笑道：「
花相公寓此，婢子實是未得知，直言冒罪，祈勿見怪。」

　　說罷折了數枝桂花，正欲進去，花春叫道：「姐姐請轉，有
話相問。」

　　花春意欲問及前夜在園中玩月是何人，又恐非即此女，她進
去道起來，反為不美，只得問而不言。那使女見他喚轉而無言相
問，謂花春道：「相公何戲妾若此。」

　　又笑了一聲，逕自進去了，花春細視此女，身雖充為賤役，
而其眉如遠黛，膚如塗脂，竟不與閨閣佳人多讓，毋論別的，即
其一笑多情，令我魂飛魄蕩乎。

　　無何柳鶯亦至，共以場中所作之策論至晚，掩扉就榻而寤。
花春睡未幾，心中想道：「我今日有緊要心事未畢，如何合得眼
來？且起來完了這樁心事，方可放懷安睡。」

　　未知他有甚心事，這心事可以完得來否，看官不用疑猜，自
有下回分解。

　　評曰：文貴乎奇，不貴乎平，貴乎出套，不貴乎寧。如野史
中誇美風流學士者潘安之貌，欲其快人耳目也。花春獨富於身偏
陋於貌，未免稍留余憾，而不足快人耳目。孰知不足快人耳目處，
正可以快人耳目者，其之謂奇，斯之謂出套。

　　才子佳人四字，乃全書關鍵，蓋天生才子佳人，鍾情毓秀，
實是超軼於匹夫匹婦之上者也，作者自之立准。而天下之不能為
才子為佳人者，更無疑遇仙贈丹，亦野史中套習特奇乎！改造
面目，脫化豐裁也，既遇僧人，又遇道人，究不知僧人於花春何
緣，道人於花春又何緣也！僧人何如人，道人何如人，此是疑陣，
且至終篇自見分曉。

　　　　　　　　　　　新刻奇傳小說《空空幻》第一回終

----
【新語絲電子文庫(www.xys.org)】

</font></p>

<p align="left">
<a href="kkh01.htm">(1)</a> <a href="kkh02.htm">(2)</a> <a href="kkh03.htm">(3)</a> <a href="kkh04.htm">(4)</a> <a href="kkh05.htm">(5)</a> <a href="kkh06.htm">(6)</a> <a href="kkh07.htm">(7)</a> 
</p>

<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



