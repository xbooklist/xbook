<html>

<head>
<meta http-equiv="Content-Type" content="text/html; charset=big5">
<style>
<!--
.f1{ font-size: 9pt }
.f2{ font-size: 9pt; color: rgb(0,128,128) }
.f3{ font-size: 18pt; color: rgb(128,0,128); font-weight: bold }
	A:link	{text-decoration: none; color:#0033CC}
	A:visited  {text-decoration: none; color: #0033CC}
	A:active {text-decoration: none; color: #0000ff }
	A:hover {text-decoration: underline; color: #FF0000 }
-->
</style>
<title>純陽演正孚佑帝君既濟真經</title>
</head>

<body BACKGROUND="../bg.gif" background="images/back.jpg">


<div align="center"><center>

<table border="0" width="610" cellpadding="0">
  <tr>
    <td width="680"><p align="center"><font face="標楷體" color="#C0C0C0"><strong>色情文學--其他古典文學</strong></font></td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="684"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="333">
          <p class="f1">上一篇: <a href="s0036.htm" target="_self">漢雜事秘辛</a><br>
            下一篇: <a href="s0038.htm" target="_self">癡婆子傳</a><br>
    </td>
    <td width="351">
          <p class="f1" align="right"><a href="gudian.htm" target="_self">返回首頁</a> 
        </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="540" cellpadding="0">
  <tr>
    <td width="613"><p align="center" class="f3"><small><font color="#F77B00" face="微軟繁線體">純陽演正孚佑帝君既濟真經</font></small></p>
    <p align="left">　　　　　　　　　　門人紫金光耀大仙鄧希賢箋注<br>
    <br>
    <br>
    <br>
    「既濟」者，易卦名，為上坎下離。「離」，男也，卦中虛為真陰，故男外<br>
    陽而內陰；「坎」，女卦，滿為真陽，故女外陰而內陽。坎離交媾，采真陰<br>
    以補真陽，則純陽矣，故以「既濟」名篇。希賢慕道既久，茫然無得。偶遇<br>
    仙師呂純陽翁，矢心信從，盤桓數載，見其女色日親，神氣日旺，竊駭駭焉，<br>
    謂：「修真者，精養煉氣，歸根不謂有此也。」呂師笑曰：「以人補人，謂<br>
    之真人。於此未諳道乎！」間因出肘後《既濟經》，密示口訣，余方豁然知<br>
    道在邇也。經百句，援東說西。因妄箋闡其淵邃，俟修真者實之。<br>
    <br>
    　　上將禦敵，工挹吮吸。游心委形，瞑目喪失。<br>
    <br>
    上將，喻修真人也。御，行事也。敵者，女人也。初入房時，男以手挹女陰<br>
    戶，舌吮女舌，手挹女乳，鼻吸女鼻中清氣，以動彼心。我宜強制而游心太<br>
    清之上，委形何有之鄉，瞑目勿視，自喪自失，不動其心。<br>
    <br>
    　　欲擊不擊，退兵避敵。修我戈矛，似戰復畏。待彼之勞，養我之逸。<br>
    <br>
    欲擊，彼欲動也。修，彼手來摩弄也。似戰，我也。彼欲我動矣，我反不動，<br>
    而退身以避之。彼不來摩弄我陽物，我即示以似之狀，而復詐為畏怯之形，<br>
    待彼之勞，以養我之逸也。<br>
    <br>
    　　盜興憑陵，魔兵蝟臻。吾方徐起，旗鉦出營。交戈不鬥，思入冥冥。彼<br>
    　　欲操兵，破我堅城。深溝高壘，閉固不驚。時復挑戰，敵兵來迎。如不<br>
    　　應者，退兵緩行。<br>
    <br>
    盜者，彼也。彼之情興已濃，其勢似魔兵之蝟起，我當徐徐應之，但交而不<br>
    鬥。鬥，謂動也。思入冥冥者，靜以待之，心不為之動也。致彼欲斗而不得，<br>
    必自下動以撼吾上。吾當瞑目閉氣，如忍大小便，吸縮不為驚動。良久復一<br>
    挑之。挑，亦動也。彼必大發興而應，即當退卻，止留寸許於內也。<br>
    <br>
    　　敵勢縱橫，逼吾進兵。吾人遂走僕，敵必來凌。吾謂敵人：我今居下，<br>
    　　汝處居上，上亦了了，彼擾我專，無不勝者。<br>
    <br>
    勝者，我勝彼也。敵興已發，必逼我進兵，不可不答，遂入坤戶。即復退於<br>
    外，翻走仰臥如僵仆之形。彼之欲心張往，復來攻我。我遂居下，令彼在上<br>
    而誘之自動，則我專而必勝也。<br>
    <br>
    　　敵既居高，以高臨下。我兵戒嚴，遂控我馬。龜蟠龍翕，蛇吞虎怕，撼<br>
    　　彼兩軍，令彼勿罷。覺我兵驚，使之高住，勿下勿鬥，候其風雨。須臾<br>
    　　間兵化為水，敵方來降，我善為理，俾其心服，翻為予美，亦戢兵藏高<br>
    　　壘。<br>
    <br>
    此至要心訣，重在「龜蟠龍翕，蛇吞虎怕」八字。瞑目閉口，縮手蜷足，撮<br>
    住谷道，凝定心志，龜之蟠也；逆吸真水，自尾閭上流，連絡不已，直入泥<br>
    丸，龍之翕也。蛇之吞物，微微銜噬，候物之困，復吞而入，必不肯放。虎<br>
    之捕獸，怕先知覺，潛身默視，必持心得。用此四法，則彼必疲。乃以手撼<br>
    彼兩軍。撼，拈也。兩軍，乳也。使之興濃，不殺又戒之。騰身高起，勿動<br>
    勿下，候彼真精降下，則彼心怠，我反善言挑戰。彼既心服，而我得其美，<br>
    則收斂而退藏於密矣。<br>
    <br>
    　　再吮其食，再挹其粒，吮粒挹密，短兵復入。 <br>
    <br>
    第二次行事也。食者，舌也。粒者，乳也。密者，陰戶也。短兵，縮則短也。<br>
    復入，復入陰戶以動之也。<br>
    <br>
    　　敵兵再戰，其氣必熾。吾又僵仰，候兵之至，以挺闔彼。風雨愈下，如<br>
    　　無能者，敵人愈奮，予戒之止。兩軍相對，不離咫尺，與敵通言，勿戰<br>
    　　勿棄，坐延歲月，待其氣止。心愈如灰，言溫如醴，以緩自處，緩以視<br>
    　　彼。<br>
    <br>
    愈奮者，彼動不止也，予乃戒之，止而勿動。彼上我下，兩軍也，不離咫尺<br>
    者，留一寸在內，余在外也。又與之言，勿動亦勿棄。坐延者，令女復以手<br>
    足支起，待其氣精未降，又必我心愈如死灰，而言語須甜溫，使彼興濃，而<br>
    我緩以待之也。<br>
    <br>
    　　我緩彼急，勢復大起。兵亦既接，入而復退。又吮其食，挹其粒，龜虎<br>
    　　蛇龍，蟠怕吞翕。彼必棄兵，我收風雨。是曰既濟，延安一紀。收戰罷<br>
    　　兵，空懸仰息，還之武庫，外上極。<br>
    <br>
    大起，興濃也，彼興既濟，我當復入。深淺如法，間復少退。又必吮其舌，<br>
    挹其粒，依行前番工夫，則彼真精盡洩，而我收翕之矣。既濟者，既得真陽<br>
    也。一紀，十二年也。一御既得真陽，則可延壽一紀。武庫，髓海也。上極，<br>
    泥丸也。戰罷下馬，當仰身平息，懸腰動搖，上升泥丸，以還本元，則不生<br>
    疾病，可得長生。<br>
    <br>
    　　為山九仞，功始一簣，匪德不傳，全神悟入。<br>
    <br>
    為山九仞，為九天仙也，一簣，一采真陽也。一采延壽一紀，是長生始於一<br>
    采也。然此道非有德不傳，蓋有德則神全，神全則心靜，故能悟入而行之也。<br>
    <br>
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div>

<p>　</p>


</body>
</html>
