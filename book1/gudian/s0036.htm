<html>

<head>
<meta http-equiv="Content-Type" content="text/html; charset=big5">
<style>
<!--
.f1{ font-size: 9pt }
.f2{ font-size: 9pt; color: rgb(0,128,128) }
.f3{ font-size: 18pt; color: rgb(128,0,128); font-weight: bold }
	A:link	{text-decoration: none; color:#0033CC}
	A:visited  {text-decoration: none; color: #0033CC}
	A:active {text-decoration: none; color: #0000ff }
	A:hover {text-decoration: underline; color: #FF0000 }
-->
</style>
<title>漢雜事秘辛</title>
</head>

<body BACKGROUND="../bg.gif" background="images/back.jpg">


<div align="center"><center>

<table border="0" width="610" cellpadding="0">
  <tr>
    <td width="680"><p align="center"><font face="標楷體" color="#C0C0C0"><strong>色情文學--其他古典文學</strong></font></td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="684"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="333"><p class="f1"><br>
            下一篇: <a href="s0037.htm" target="_self">純陽演正孚佑帝君既濟真經</a><br>
    </td>
    <td width="351">
          <p class="f1" align="right"><a href="gudian.htm" target="_self">返回首頁</a> 
        </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="572" cellpadding="0">
  <tr>
    <td width="645"><p align="center" class="f3"><font color="#F77B00" face="微軟繁線體">漢雜事秘辛</font></p>
    <p align="left">　　　　　　　　　　　　　　　　　　　　　　　　　　　 
    漢　 無名氏<br>
    <br>
    　　建和元年四月丁亥，保林吳〔女句〕以丙戌詔書下中常侍超曰：「朕聞河洲<br>
    窈窕，明辟思服，擇賢作儷，隆代所先。故大將軍乘氏忠侯商所遺少女，有貞靜<br>
    之德，流聞禁掖。其與〔女句〕並詣商第，周視動止，審悉幽隱，其毋諱匿，朕<br>
    將采焉。」<br>
    <br>
    　　〔女句〕即與超以詔書趨詣商第。第內〔灌，「」旁〕〔噪，「」旁〕<br>
    ，食時，商女女瑩從中閣細步到寢，〔女句〕與超如詔書周視動止，俱合法相。<br>
    超留外捨，〔女句〕以詔書如瑩燕處，屏斥接侍，閉中〔「門」內「合」〕子。<br>
    時日晷薄辰，穿照蜃窗；光送著瑩面上，如朝霞和雪艷射，不能正視。目波澄鮮<br>
    ，眉嫵連捲，朱口皓齒，修耳懸鼻，輔靨頤頷，位置均適。〔女句〕尋脫瑩步搖<br>
    ，伸髻度發，如黝髹可鑒；圍手八盤，墜地加半握。已乞緩私小結束，瑩面發〔<br>
    赤頁〕，抵攔。〔女句〕告瑩曰：「官家重禮，借見朽落，緩此結束，當加鞠翟<br>
    耳！」瑩泣數行下，閉目轉而內向。〔女句〕為手緩，捧著日光，芳氣噴襲，肌<br>
    理膩潔，拊不留手。規前方後，築脂刻玉。胸乳菽發，臍容半寸許珠，私處墳起<br>
    。為展兩股，陰溝渥丹，火齊欲吐。此守禮謹嚴處女也！約略瑩體，血足榮膚，<br>
    膚足飾肉，肉足冒骨。長短合度，自顛至底，長七尺一寸；肩廣一尺六寸，臀視<br>
    肩廣減三寸；自肩至指，長各二尺七寸，指去掌四寸，肖十竹萌削也。髀骨至足<br>
    長三尺二寸，足長八寸；脛跗豐妍，底平指斂，約縑迫襪，收束微如禁中，久之<br>
    不得音響。〔女句〕令推謝皇帝萬年，瑩乃徐拜稱皇帝萬年，若微風振簫，幽鳴<br>
    可聽。不痔不瘍，無黑子創陷及口鼻腋私足諸過。臣妾〔女句〕女賤愚憨，言不<br>
    宣心，書不符見，謹秘緘昧死以聞。<br>
    <br>
    　　時夜漏三下，太后猶御壽安殿，發緘歡喜，顧語帝曰：「吾入宮後，知有幼<br>
    妹；然中外隔闊，目所未見。不謂爭達如爾！」明日詔下，有司議禮。有司奏曰<br>
    ：「謹按春秋迎王后於紀，在途則稱後。故大將軍乘氏忠侯商女，今大將軍參錄<br>
    尚書事乘氏侯冀女弟，膺紹聖善，舊協潛邸；結婚之際，有命既集，宜備禮章，<br>
    時進征幣，請下三公太常案禮儀奏可，一准孝惠皇帝納後故事。」<br>
    <br>
    　　於六月癸未，皇帝制詔大將軍參錄尚書事乘氏侯冀：「乾施坤受，實始人經<br>
    ，不有配儷，曷奉天地宗廟？爰謀公卿，鹹謂宜率前典。今使使持節太常弘宗正<br>
    千秋以禮納采。」主人曰：「皇帝嘉命，訪婚陋族，備數采擇。臣父故大將軍乘<br>
    氏忠侯商之遺女，未閒訓誡，衣履若而人，欽承前典，肅奉儀制。大將軍參錄尚<br>
    書事乘氏冀上，臣冀頓首再拜承製。」<br>
    <br>
    　　乙酉，皇帝制詔大將軍參錄尚書事乘氏侯冀：「兩儀配儷，承天統物。正位<br>
    於內，必〔立矣〕令族，重申舊典。今使使持節太常弘宗正千秋以禮問名。」主<br>
    人曰：「皇帝嘉命，使者弘到，重宣中詔，問臣名族。臣女弟女瑩，父母所生，<br>
    先臣故九江之守定陵鄉侯統之遺玄孫，先臣故褒親愍侯竦之曾孫，先臣故少府特<br>
    進乘氏侯雍之孫，先臣故大將軍乘氏忠侯商之遺女；外出自先臣故侍中〔魚同〕<br>
    陽侯萬全之外曾孫，先臣故大鴻臚〔魚同〕陽侯桂之外孫。年十六，欽承前典，<br>
    肅奉儀制。」<br>
    <br>
    　　戊子，皇帝制詔大將軍參錄尚書事乘氏侯冀：「人謀龜從，僉曰貞吉，敬從<br>
    典禮。今使使持節太常弘宗正千秋以禮納吉。」主人曰：「皇帝嘉命，使者弘重<br>
    宣中詔，太卜元吉。臣陋族卑鄙，憂懼不勝！欽承前典，肅奉儀制。」<br>
    <br>
    　　辛卯，皇帝制詔：「大將軍參錄尚書事乘氏侯冀之女弟，有母儀之德，窈窕<br>
    之恣；如山如河，宜奉宗廟，永承天祚。以黃金二萬斤，馬十二匹，玄〔熏〕<br>
    〔轂，「玉」代「車」〕璧，以章典禮。今使使持節司徒戒太常弘以禮納徵。」<br>
    主人曰：「皇帝嘉命，降婚卑陋，崇以上公，寵以典禮，備物典策。欽承前典，<br>
    肅奉儀制！」<br>
    <br>
    　　甲午，皇帝制詔大將軍參錄尚書事乘氏侯冀：「謀於公卿，大筮元龜，罔有<br>
    不臧，率遵典禮。今使使持節司徒戒太常弘宗正千秋以禮請期。」主人曰：「皇<br>
    帝嘉命，使弘重宣中詔，吉日惟今月庚子可迎。臣欽承前典，肅奉儀制。」<br>
    <br>
    　　庚子，皇帝制詔大將軍參錄尚書事乘氏侯冀：「歲吉月令，吉日惟庚子，率<br>
    禮以迎。今使使持節大尉喬司徒戒以迎。」主人曰：「皇帝嘉命，使使者喬重宣<br>
    中詔，令月吉辰，備禮以迎。上公宗卿，兼至副介，近臣百兩。臣〔掾，「蟲」<br>
    旁〕蟻之族，猥承大禮，憂悚惶悸。臣欽承前典，肅奉儀制。」<br>
    <br>
    　　後服紺上玄下，假髻步搖；八雀九華，十二〔尊〕，加以翡翠朱舄襪；乘<br>
    法駕，重翟羽蓋，金根，車駕青交路；青帷裳，〔木＋「虛」下「八」〕畫舟，<br>
    黃金塗五末，蓋蚤施金華；駕駟馬，龍旗九〔旗，子換其〕。大將軍妻參乘，太<br>
    僕妻御。車符令設鹵簿，屬車四十六乘，前鸞旗，車皮軒，鳳皇〔「門」內「翕<br>
    」〕戟，九〔旗，子換其〕雲罕，金鉦黃鉞。洛陽令奉引，公卿五官校尉、司隸<br>
    校尉、河南尹妻，皆乘其官車帶夫本官綬以從。置虎賁羽林騎戎頭，黃門鼓吹五<br>
    時，副車女騎夾轂，執法御史在前。五將導騎，千乘萬騎，引至闕下。自皇漢迎<br>
    後，未有若斯之盛也。<br>
    <br>
    　　至八月乙未，詔曰：「維建和元年八月乙未，制詔故大將軍乘氏忠侯商女女<br>
    瑩：朕聞任姒佐周，綿運八百，良以德重黃床，足奉宗廟也。朕以寡昧，承嗣歷<br>
    服，爰求英淑，共臨海內。惟爾夙閒內戒，德冠後庭，有夭桃之宜，協和鳴之祥<br>
    ，宜升尊位，母儀天下。今使太尉喬使持節奉璽綬，宗正千秋為副，立爾為皇后<br>
    。其敬慎中饋以踐乃位，無替朕命，永奠坤維！」<br>
    <br>
    　　後即位於章德殿，太尉使持節奉璽綬。天子臨軒，陛設虎賁旄頭五牛旗，百<br>
    官陪位，皇后北面，太尉往蓋下東向，宗正大長秋西向。宗正讀策文畢，皇后稱<br>
    臣妾皇帝萬年畢，住位，太尉喬授璽綬。中常侍超長跪受璽綬，奏於殿前女史婕<br>
    妤，婕妤長跪受以授昭儀，昭儀長跪受以帶皇后，皇后伏起拜稱臣妾皇帝萬年訖<br>
    。黃門鼓吹三通，鳴鼓畢，群臣以次出，後即位，大赦天下。<br>
    <br>
    　　　　 
    【漢雜事一卷，得於安寧州土知州董氏，前有義烏王子充印。<br>
    　　 
    蓋子充使雲南時篋中書也。然御覽諸書，亦有漢雜事而略不見收。<br>
    　　 
    此特載漢桓帝懿獻梁皇后被選及六禮冊立事，而吳〔女句〕入後燕<br>
    　　 
    處審視一段，最為奇艷，但太穢褻耳。不謂冀威赫震人，猶得瀆選<br>
    　　 
    如此。卷首有「秘辛」二字，不可解，要是卷帙甲乙名目。余嘗搜<br>
    　　 
    考弓足原始不得，及見「約縑迫襪，收束微如禁中」語，則纏足後<br>
    　　 
    後漢已自有之。言脫於口，追駟不及，聊志於此，用塞疏漏之誚。<br>
    　　 成都楊慎識】<br>
    <br>
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div>

<p>　</p>


</body>
</html>
