<html>

<head>
<meta http-equiv="Content-Type" content="text/html; charset=big5">
<style>
<!--
.f1{ font-size: 9pt }
.f2{ font-size: 9pt; color: rgb(0,128,128) }
.f3{ font-size: 18pt; color: rgb(128,0,128); font-weight: bold }
	A:link	{text-decoration: none; color:#0033CC}
	A:visited  {text-decoration: none; color: #0033CC}
	A:active {text-decoration: none; color: #0000ff }
	A:hover {text-decoration: underline; color: #FF0000 }
-->
</style>
<title>紫金光耀大仙修真演義</title>
</head>

<body BACKGROUND="../bg.gif" background="images/back.jpg">


<div align="center"><center>

<table border="0" width="610" cellpadding="0">
  <tr>
    <td width="680"><p align="center"><font face="標楷體" color="#C0C0C0"><strong>色情文學--其他古典文學</strong></font></td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="684"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="333">
          <p class="f1">上一篇: <a href="s0038.htm" target="_self">癡婆子傳</a><br>
            下一篇:<a href="s0040.htm" target="_self">《秘戲圖考》</a><br>
    </td>
    <td width="351">
          <p class="f1" align="right"><a href="gudian.htm" target="_self">返回首頁</a> 
        </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0">
  <tr>
    <td width="683"><p align="center" class="f3"><small><font color="#F77B00" face="微軟繁線體">紫金光耀大仙修真演義</font></small></p>
    <p align="left"><br>
    <br>
    　　漢元豐三年，巫咸進《修真語錄》於武帝。帝不能用，惜哉！書傳後世<br>
    ，微諳其術者，亦得支體強健，益壽延年。施之種子，聰明易養。然有當棄，<br>
    有當忌。先知棄忌，方可次第行功。余演其義為二十章，分功定序，因序定<br>
    功。序固不可紊，功亦不可闕也。修真之士，當自得之。<br>
    　　　　　　　　　　　　　　　　　　　　　　　　<br>
    　　　　　　　　　　　　　　　　　　　　　鄧希賢識<br>
    <br>
    （一）棄忌當知<br>
    <br>
    　　凡御女子，先明五棄：聲雄皮粗、發黃性悍、陰毒妒忌，此一棄也。貌<br>
    惡面青、頭禿腋氣、背陀胸凸、雀躍蛇行，二棄也。黃瘦羸弱、體寒氣虛、<br>
    經脈不調，三棄也。癲聾瘖啞、跛足眇目、癬疥瘢瘋、太肥太瘦、陰毛粗密<br>
    ，四棄也。年四十以上，產多陰衰，皮寬乳慢，無益有損，五棄也。<br>
    <br>
    　　交合有期，五忌須知：三元甲子、本命庚申、天地交合、日月薄蝕、晦<br>
    朔弦望、大風大雨、雷鳴電掣、三光之下，此一忌也。山林園沼、道堂佛殿<br>
    、寶塔神祠、江淮河濟，二忌也。大寒大熱、大饑大飽、大喜大醉、大小便<br>
    急、鼎氣無情，三忌也。連日醉酒、久病方痊、遠歸疲倦，四忌也。婦人產<br>
    後未滿七七，穢污尚存，五忌也。<br>
    <br>
    　　唯此五棄、五忌，當知避之，犯者不惟自損，即種子亦多殘廢不良，蓋<br>
    由稟賦之不正也。<br>
    <br>
    （二）神氣宜養<br>
    <br>
    　　攝生之道，貴審其方。夫寡色慾，所以養精氣也；薄滋味，所以養血氣<br>
    也；咽津液，所以養肺氣也；慎嗔怒，所以養肝氣也；節飲食，所以養胃氣<br>
    也；少思慮，所以養心氣也；自省悟，所以養肉氣也。遵而行之，則氣壯神<br>
    余矣。人於戌亥陰消陽散之時，不宜醉飽酣寐，以致百脈壅滯，關節停毒。<br>
    此際當先導四脈，次展手足，斡運氣機，動搖百體。俾關節開通，榮衛流暢，<br>
    陰陽和合，精固神全，邪氣不入，寒暑不侵，斯為攝養之道也。<br>
    <br>
    （三）房內靈丹<br>
    <br>
    　　訣云：以人補人，自得其真。陰陽之道，精髓為寶。搬而運之，後無而<br>
    老。房中之事，多能殺人，亦能生人，能用之者，可以養生，不能用者，則<br>
    以殞命。人能善悟房中之術，通關引氣，運精補髓，故能長生也。<br>
    <br>
    （四）爐中寶鼎<br>
    <br>
    　　鼎者，段煉神丹之具，溫真養氣之爐也，須未生產美婦，清俊潔白，無<br>
    口體之氣者為真鼎，用之大能補益。此外，如前五棄者不可用也。<br>
    <br>
    （五）男察四至<br>
    <br>
    　　男子玉莖不振，陽氣未至也；振而不展，肌氣未至也；展而不硬，骨氣<br>
    未至也；硬而不熱，神氣未至也。凡交合，先察四至，而後行之。<br>
    <br>
    （六）女審八到<br>
    <br>
    　　女人默咽津液，脈氣到也；將身附人，胃氣到也；以力動人，筋氣到也<br>
    ；弄人雙乳，肉氣到也；眉尖頻蹙，肝氣到也；握弄玉莖，血氣到也；滑津<br>
    流出，脾氣到也。咂人舌津，肺氣到也。俱到則可交合矣。<br>
    <br>
    （七）玩弄消息<br>
    <br>
    　　凡欲交合，先自凝神定性，抱住女人，溫存玩戲。咂彼唇舌，捻彼雙乳<br>
    。令女握弄玉莖，使之心動後，以手探陰戶，微有滑津，方可入爐。依法緩<br>
    緩施功，女必暢快而先敗矣。<br>
    <br>
    （八）鼓舞心情<br>
    <br>
    　　婦人之情，沈潛隱伏。何以使之動，何以知其動？欲使之動者，如嗜酒<br>
    則飲以香醪，多情則舔以甜語，貪財則贈以錢帛，好淫則歡以偉物。婦人之<br>
    心，終無所主，能見景生情，無不動也。欲知其動，或有氣喘而聲顫不止者，<br>
    或有目瞑鼻開而不能言者，或有目澀而定眸者，或有耳紅面赤而舌尖微冷者，<br>
    或有手熱腹暖而語言嘈雜者，或有神思恍惚而體軟、四肢不收者，或有舌下<br>
    津干、將身迫近男子，或陰穴脈動滑津盈溢等狀，皆情動之驗也。當此之時，<br>
    男子不宜急燥，緩緩採取，則得真陽矣。<br>
    <br>
    （九）淬鋒養銳<br>
    <br>
    　　交合之時，男若玉莖長大填滿陰戶者，女情必易暢美，展莖蓋有法焉。<br>
    語曰「工欲善其事，必先利其器」，不可不知也。當於每日子後午前，陰消<br>
    陽長之時，靜室中披衣向東端坐，凝神屏慮。腹不宜飽，飽則氣漱血窒；惟<br>
    俾無饑，饑則血氣流行。口噓濁氣，隨以鼻吸清氣，漱津液，閉咽送下丹田，<br>
    運入玉莖，以七數為度，或二七、三七至七七止。將兩手搓熱如火，右手托<br>
    腎囊並捋玉莖，左手於臍下左轉摩八十一次。次換右手於臍下右轉摩八十一<br>
    次，再伸右手於尾閭，玉莖根提起向上，就根捏住，以莖於左右腿上擺擊，<br>
    不計其數。後乃抱女，緩緩納玉莖於陰戶，采女津液，吸女鼻氣，閉咽存送<br>
    玉莖以養之。後復以兩手如搓索狀搓之，不計數，久久自覺長大矣。若行采<br>
    戰，先用絹帶束固莖根，次以兩手上下同腎囊捧起，漱津吸氣，咽送丹田，<br>
    隨提尾閭起接，使上下相思，助壯陽勢，然後行事。<br>
    <br>
    （十）演戰練兵<br>
    <br>
    　　初下手時，務遏除慾念，先用寬丑之爐演習，庶興不甚感，亦不至於歡<br>
    濃，尤易制御也。須緩緩用功，柔入剛出，三淺一深，行九九之數為一局。<br>
    倘情少動，即當停住掣退，只留寸許。俟心火定息，復仍用前法。次行五淺<br>
    一深，後九淺一深。切忌心急性燥，按行半月則純熟矣。<br>
    <br>
    （十一）制勝妙術<br>
    <br>
    　　凡得真美之鼎，心必愛戀。然交合時，須強為憎惡，按定心神。以玉莖<br>
    於爐中緩緩往來，或一局，或二三局，歇氣定心，少頃，依法再行。俟彼歡<br>
    濃，似覺難禁，更加溫存，女必先洩也。其時如法攻取。若自覺欲洩，速將<br>
    玉莖掣退，行後鎖閉之法，其勢自息。氣定調勻，依法再攻，戰不厭緩，采<br>
    不厭遲，謹而行之可也。<br>
    <br>
    　　此下九條，當交互融會觀之，始得其妙。<br>
    <br>
    （十二）鎖閉玄關<br>
    <br>
    　　鎖閉者，撒手遏黃河之法也。急燥之人，須下二十餘日工夫方能得閉。<br>
    性柔靜者，十數日可閉也。用功一月，金關永固，玉戶常扃，自在施為，無<br>
    漏洩者，此法中妙用也。且如交合時，玉莖緩緩進退，三淺一深，瞑目緘口，<br>
    但鼻中微引氣，則不喘急。稍覺欲洩，速將腰身一提，掣退玉莖寸許不動，<br>
    吸氣一口，提上丹田，上向脊脅，起尾閭，夾縮下部，如忍大小便急甚之狀。<br>
    按定心神，存想夾背之下尾閭之穴，有我精氣為至寶，不可走失，隨吸精氣，<br>
    一口咽之。少頃勢定，仍前緩緩用功。稍覺情美，又復掣退，吸氣定神，夾<br>
    縮存想，方得不洩也。且人身氣脈，上下周流，先不預制，直至快樂時，欲<br>
    熾難遏，致使氣導精出，以取自損。欲強閉之，則敗精必流入膀胱腎囊，致<br>
    生小腸膀胱氣及腎冷腫痛之疾。大概欲未萌時，預為提掣，頻頻定住，庶玉<br>
    莖不倒，筋力有餘，扇鼓五千之數，方許一洩敗精。而元陽真氣常住丹田，<br>
    以養精神。果能久行，一宵可敵十女，故曰鎖閉玄關。<br>
    <br>
    （十三）三峰大藥<br>
    <br>
    　　上曰紅蓮峰，藥名玉泉，又曰玉液，曰醴泉，在女子舌下兩竅中出。其<br>
    色碧，為唾之精。男子以舌舔之，其泉湧出華池，咂之嚥下重樓，納於丹田<br>
    ，能灌溉五藏，左填玄關，右補丹田，生氣生血也。<br>
    　　中曰雙薺峰，藥名蟠桃，又曰白雪，曰瓊漿，在女人兩乳中出。其色白，<br>
    其味甘美。男子咂而飲之，納於丹田，能養脾胃，益精神，吸之能令女經脈<br>
    相通，身心舒暢，上透華池，下應玄關，使津氣盈溢。三采之中，此為先務。<br>
    若未生產女人無乳汁者，采之更有補益。<br>
    　　下曰紫芝峰，號曰虎洞，又曰玄關，藥名黑鉛，又名月華，在女人陰宮<br>
    。其津滑，其關常閉而不開，凡媾會，女情奼媚，面赤聲顫，其關始開，氣<br>
    乃洩，津乃溢。男子以玉莖掣退寸許，作交接之勢，受氣吸津，以益元陽，<br>
    養精神。<br>
    　　此三峰大藥也。惟知道者，對景忘情，在欲無慾，乃能得之。所以發白<br>
    再黑，返老還童，長生不老也。<br>
    <br>
    （十四）五字真言<br>
    <br>
    　　曰存，曰縮，曰抽，曰吸，曰閉。<br>
    　　存者，想也。交媾之時，覺精欲洩，速將玉莖掣退，緘口瞑目，存想我<br>
    夾背之下尾閭穴，有我命門精氣所在，為我至寶，不可走失。但體交而神不<br>
    交，不可著意也。依法存想，縱洩亦不多，力亦不倦。久能行之，則無洩漏<br>
    矣。此存字之義也。<br>
    　　縮者，畏縮不敢進也。精氣欲洩，速縮脅掣退玉莖，提吸氣一口，直上<br>
    丹田，脅起尾閭，夾縮下部，不令氣下，如忍大小便之狀，定息存想，不得<br>
    動作。少頃勢歇，口吁出氣，兩手抱女，咂女舌，取津咽五七次，送下丹田，<br>
    可以再御不倦。蓋初下手時，切忌驟入徑進，大勢一發，難以制御。設或強<br>
    閉，恐敗精不散，反生他疾。大概頻提頻掣，不至縱慾則易制御。此縮字之<br>
    義也。存、縮二字，工夫並行，無先無後，此男子閉精法也。<br>
    　　抽者，採取也。交媾之時，女若歡娛，必氣喘聲顫。男子當緘口，緩緩<br>
    柔進剛退，不可燥急令深。只進半步，以鼻引女鼻氣，吸之入腹，不可口吸，<br>
    吸口則傷腦。一吸一抽，所謂上吸其氣，下吸其津也。少頃，其氣上下相應，<br>
    陽物自然堅硬。稍覺難禁，宜速掣退，依存想之法，庶無走洩。此抽之義也。<br>
    　　吸者，翕入也。女人既洩，男子當掣退玉莖寸許，作半交接之勢，上吸<br>
    鼻氣，下吸滑津。蓋鼻為天門，下為命門，天門居上元，命門居下元，靈柯<br>
    吸取，一時水火不能到，當以鼻同吸天門也。一抽一吸，上下相應，如竹管<br>
    引水逆流而上。能依此術，大益精補陽，精神自固。然久行則損女人，待將<br>
    息數時方可再御。此吸字之義也。抽、吸出入，上下貫通，抽中有吸，二字<br>
    並行，乃女人既洩，男采其津之法也。<br>
    　　閉者，緘口也。交戰之時，當瞑目緘口，閉氣而不令出，但以鼻微微導<br>
    引相應，自不致喘。若不緘閉，則人門通天門，天門通命門，腎府天門不固<br>
    而上走，元陽精液必縱下而洩也。若人門固閉，腦氣下降腎宮，流入瓊台，<br>
    上下周流，精氣化洽，永無洩矣。此閉字之義也。閉字制於四字之中，初交<br>
    便宜，定息緘氣，至終不可放失，則閉之一字，久與四字工夫並行也。<br>
    <br>
    （十五）采煉有序<br>
    <br>
    　　仙歌曰：「女人興無窮，先令情意濃。徐徐方與戰，上將必成功。」蓋<br>
    欲交合，先將鼎握抱，摩弄雙乳，咂唇舌，使彼興動後，方納陽物於陰，緩<br>
    緩交合，行九九之數，合目緘口，頻頻提掣，金槍不倒，此先採下峰也。下<br>
    采既濃，女氣發舒而上應中峰，吾款抱之，左右吸咂其汁而咽之，其美既得<br>
    乃止，此次采中峰也。中采既濃，女氣又發揚透於上峰，吾縱舌於彼舌下，<br>
    攪其兩竅，吸其津而咽者再三，此三采上峰也。上采既已，女必歡極，陰中<br>
    真氣方洩，乃以靈柯掣退寸許，聳身如龜，提氣一口，直上丹田，容彼氣而<br>
    吸彼津，搬運周流，然後三采全矣。而女人亦上下通快，氣脈順暢矣。後亦<br>
    吁氣一二口，令女吸而咽之，以安其神氣。蓋此術已通，取彼既洩之真，還<br>
    我不洩之精，在彼不甚損，在我大有益。陰陽相得，水火既濟，御女之妙用<br>
    也。<br>
    <br>
    （十六）搬運有時<br>
    <br>
    　　女人若洩，必有氣喘聲顫等狀之驗。此際當寧心息氣，抱定女子，上采<br>
    玉泉，中采蟠桃，下采月華，煉而得之，搬運從尾閭逆上兩道白脈，串夾背，<br>
    透崑崙，入泥丸，流注於口，化為瓊漿，嚥下重樓，直至丹田。名曰黃河逆<br>
    流，能填精補髓，益壽延年。其訣在「提氣嚥氣，存想穴道」。所謂「神到<br>
    則氣到，氣到則精到」是也。<br>
    <br>
    （十七）全義盡倫<br>
    <br>
    　　夫人之生，有男女而後有夫婦。夫婦為人倫之始，匪媾合則無以洽恩浹<br>
    義，是乖倫也。然男屬陽，陽易動而易靜；女屬陰，陰難動而難靜。今人媾<br>
    合，不知制御，恣意扇鼓，須臾即洩，往往不滿女欲。若依采戰之法，入爐<br>
    時緩緩按納，不可急躁，緩者易制，躁者難遏，且不可令女人拍動我腰眼，<br>
    進退悠久，依法采戰，不惟有補於身，且使女愛戀。男暢女美，彼此均益，<br>
    乃夫婦全義之道，盡倫之事也。<br>
    <br>
    （十八）回榮接朽<br>
    <br>
    　　人之修真養命，猶木之接朽回榮。以人補人，以枝接木，其理一也。仙<br>
    歌曰：「世人不識長生理，但看桑間接樹梨。」凡欲施工，須得十全寶鼎，<br>
    數在十五之上、三十之下。女人二七為少陰，三七為盛陰，四七為壯陰。少<br>
    陰養身，盛陰益壽，宜取而溫養之。待赤潮輻湊，勿使大過，無不及，是吾<br>
    利用。久久采煉，則留形住世。女至五七為衰陰，六七為太陰，七七為竭陰，<br>
    當知遠之。尤忌太肥者，脈難通；太瘦者，肌液少；勞者，神氣不足；弱者，<br>
    反傷陽神；憊者，陰寒；病者，陰毒。皆謂陰賊，皆在所避也。且採補在吾<br>
    方寸，須心神虛寂，念慮安閒，識避忌，察證候，抽添緩緩，玩戲徐徐，弱<br>
    入強出，審於欲洩未洩之先；掣退存留，明於將動已動之際。運舟在尺木，<br>
    發弩由寸機。明知之士，以意逆之可也。<br>
    <br>
    （十九）還元返本<br>
    <br>
    　　還元者，挽回之法也。離中真陰，無體有信，其火好飛騰，順用則孕體<br>
    成人，逆用則結珠成寶。所謂「黃河翻浪，挽回依舊返天門」也。采煉時既<br>
    用存縮以閒之矣，又用抽吸以取之矣。然下馬無法，何以返還而散佈哉？事<br>
    畢，須平身舒腳，頭安枕上，腳跟著床，體皆懸空，極力閉氣，動搖其身三<br>
    五次，令鼻出氣，勻勻行之。若面覺熱，乃是精氣已升泥丸，即用兩手搓擦<br>
    面皮，使熱以放過開。隨又合唇止息，舌攪華池，神水嚥下丹田，方得精氣<br>
    周流，為我有用之物。如此日就月將，可以逍遙雲漢，游宴黃庭矣。<br>
    <br>
    （二十）種子安胎<br>
    <br>
    　　男女交媾，採取則益壽延年，施洩則安胎種子。傳云：「不孝有三，無<br>
    後為大。」則種子又人生之要務也。男子先須補精益腎，使陽氣壯盛；女人<br>
    亦宜調精養血，使子宮和暖。再候月事已過，紅脈方盡，子宮正開，正宜交<br>
    合。一日成男，二日成女，陽奇陰偶之義也。依法則生子稟原德明，無疾病<br>
    而易養。越五日後，則陰戶閉，為虛交矣。交合必兩情俱感乃有應驗。倘男<br>
    情先動而精至，女尚未動，精雖至而不納；或女情先動而興過，男興未已，<br>
    精後至而亦不納也。惟兩情俱美，男深納玉莖施洩，女聳腰收接入宮，合止<br>
    片時然後退，令女正身仰臥，百試百效也。又子午為太陽時，交合則生男；<br>
    卯酉為太陰時，交合則生女。又陰血先至，陽精後沖，則血開閉精，精入為<br>
    骨而成男；陽精先至，陰血後參，則精開裹血，血在內而成女。精血齊至為<br>
    雙胎，理或然也。因附錄之。<br>
    <br>
    跋<br>
    <br>
    　　世宗朝，余受廩燕京。於時陶真人以術見幸。跡其所為，皆幻怪不經，<br>
    獨採補為有實際，故獻廟之享有遐齡，皆由於此。余慕其術，賂所藏秘訣，<br>
    得純陽子師徒經義二書，遵而行之。初若難制，久出自然。六十年間，御女<br>
    百餘，育兒十七，身歷五朝，眼見五代。今雖告老，房中不厭，間一媾合，<br>
    必敵數人。雖天逸我以年，而採補之功亦不可掩。語云：擅巧者不祥。且人<br>
    生不滿百，倘一旦先朝露，不忍二書失傳，爰付梓人，用廣大仙之德，願與<br>
    斯世同躋彭老之年也。如曰荒唐無稽，是自棄其壽也，其於余也何尤？<br>
    <br>
    　　　　　　　萬曆甲午春壬正月<br>
    　　　　　　　越人九十五歲翁書於天台之紫芝室<br>
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div>

<p>　</p>


</body>
</html>
