<html>

<head>
<meta http-equiv="Content-Type" content="text/html; charset=big5">
<style>
<!--
.f1{ font-size: 9pt }
.f2{ font-size: 9pt; color: rgb(0,128,128) }
.f3{ font-size: 18pt; color: rgb(128,0,128); font-weight: bold }
	A:link	{text-decoration: none; color:#0033CC}
	A:visited  {text-decoration: none; color: #0033CC}
	A:active {text-decoration: none; color: #0000ff }
	A:hover {text-decoration: underline; color: #FF0000 }
-->
</style>
<title>天地陰陽交歡大樂賦</title>
</head>

<body BACKGROUND="../bg.gif" background="images/back.jpg">


<div align="center"><center>

<table border="0" width="610" cellpadding="0">
  <tr>
    <td width="680"><p align="center"><font face="標楷體" color="#C0C0C0"><strong>色情文學--其他古典文學</strong></font></td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="684"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="333">
          <p class="f1">上一篇: <a href="s0042.htm" target="_self">《素女經》</a><br>
            下一篇: <a href="s0044.htm" target="_self">趙飛燕外傳</a><br>
    </td>
    <td width="351">
          <p class="f1" align="right"><a href="gudian.htm" target="_self">返回首頁</a> 
        </td>
  </tr>
</table>
</center></div><div align="center"><center>

<table border="0" width="610" cellpadding="0" cellspacing="0">
  <tr>
    <td width="685"><hr size="1" color="#C0C0C0">
    </td>
  </tr>
</table>
</center></div><div align="center"><center>

<table border="0" width="610" cellpadding="0">
  <tr>
    <td width="683"><p align="center" class="f3"><font color="#F77B00" face="微軟繁線體"><small>天地陰陽交歡大樂賦</small></font></p>
    <p align="left"><br>
    <br>
    <br>
    　　　　　　　　　　　《天地陰陽交歡大樂賦》<br>
    <br>
    　　　　　　　　　　　　　（唐）白行簡<br>
    <br>
    　　夫性命者，人之本；嗜欲者，人之利。本存利資，莫甚乎衣食。〔衣食〕既足<br>
    ，莫遠乎歡娛。〔歡娛〕至精，極乎夫婦之道，合乎男女之情。情所知，莫甚交接<br>
    【原註：交接者，夫婦行陰陽之道】。其餘官爵功名，實人情之衰也。夫造構已為<br>
    群倫之肇、造化之端。天地交接而覆載均，男女交接而陰陽順，故仲尼稱婚姻之大<br>
    ，詩人著《□〔上冬下雙蟲〕斯》之篇。考本尋根，不離此也。遂想男女之志，形<br>
    貌妍媸之類。緣情立儀，因象取意，隱偽變機，無不盡有。難字異名，並隨音注，<br>
    始自童稚之歲，卒乎人事之終。雖則猥談，理標佳境。具人之所樂，莫樂於此，所<br>
    以名《大樂賦》。至於俚俗音號，輒無隱諱焉。惟迎笑於一時，□□惟素雅，□□<br>
    □□，賦曰：<br>
    <br>
    　　　　玄化初辟，洪爐耀奇，鑠勁成雄，熔柔制雌。<br>
    　　　　鑄男女之兩體，范陰陽之二儀。<br>
    　　　　觀其男之性，既稟剛而立矩；<br>
    　　　　女之質，亦葉順而成規。<br>
    　　　　夫懷抱之時，總角之始；蟲帶米囊，花含玉蕊。<br>
    　　　　忽皮開而頭露【原註：男也】，俄肉〔亞〕而突起【原註：女也】；<br>
    　　　　時遷歲改，生戢戢之烏毛【原註：男也】；<br>
    　　　　日往月來，流涓涓之紅水【原註：女也】。<br>
    　　　　既而男已羈冠，女當笄年，<br>
    　　　　溫柔之容似玉，嬌羞之貌如仙。<br>
    　　　　英威燦爛，綺態嬋娟；素手雪淨，粉頸花團。<br>
    　　　　睹昂藏之才，已知挺秀；<br>
    　　　　見窈窕之質，漸覺呈妍。<br>
    　　　　草木芳麗，雲水容裔；嫩葉絮花，香風繞砌。<br>
    　　　　燕接翼想於男，分寸心為萬計。<br>
    　　　　然乃求吉士，問良媒。<br>
    　　　　初六禮以盈止，復百兩而爰來。<br>
    　　　　既納徵於兩姓，聘交禮於同杯。<br>
    <br>
    　　　　於是青春之夜，紅煒之下，<br>
    　　　　冠纓之際，花須將卸。<br>
    　　　　思心靜默，有殊鸚鵡之言；<br>
    　　　　柔情暗通，是念鳳凰之卦。<br>
    　　　　乃出朱雀，攬紅〔軍〕，抬素足，撫肉臀。<br>
    　　　　女握男莖，而女心忐忑，男含女舌，而男意昏昏。<br>
    　　　　方以津液塗抹，上下揩擦。<br>
    　　　　含情仰受，縫微綻而不知；<br>
    　　　　用力前衝，莖突入而如割。<br>
    　　　　觀其童開點點，精漏汪汪。六帶用拭，承筐是將。<br>
    　　　　然乃成於夫婦，所謂合乎陰陽。<br>
    <br>
    　　　　從茲一度，永無閉固。<br>
    　　　　或高樓月夜，或閒窗早暮；<br>
    　　　　讀素女之經，看隱側之鋪。立障圓施，倚枕橫布。<br>
    　　　　美人乃脫羅裙，解繡〔誇〕，頰似花圍，腰如束素。<br>
    　　　　情婉轉以潛舒，眼低迷而下顧；<br>
    　　　　初變體而拍〔弱〕，後從頭而〔勃〕〔素〕。<br>
    　　　　或掀腳而過肩，或宣裙而至肚。<br>
    　　　　然更嗚口〔口朔〕舌，磣勒高抬。<br>
    　　　　玉莖振怒而頭舉【原註：男也】，<br>
    　　　　金溝顫懾而唇開【原註：女也】。<br>
    　　　　屹若孤峰，似嵯峨之撻坎；<br>
    　　　　湛如幽谷，動趑趑之雞台。<br>
    　　　　於是精液流澌，淫水洋溢。<br>
    　　　　女伏枕而支腰，男據床而峻膝。<br>
    　　　　玉莖乃上下來去，左右揩〔至〕。<br>
    　　　　陽峰直入，邂逅過於琴弦；<br>
    　　　　陰乾邪沖，參差磨於谷實<br>
    　　　　【原註：《交接經》云：男陰頭峰亦曰「陰乾」。又《素女經》：<br>
    　　　　女人陰深一寸曰琴弦，五寸曰谷實，過谷實則死也】。<br>
    　　　　莫不上挑下剌，側拗旁揩。<br>
    　　　　臀搖似振，〔屍＋蓋〕入如埋。<br>
    　　　　暖滑〔火亨〕〔火亨〕，□□深深，<br>
    　　　　或急抽，或慢〔肆，石旁〕。<br>
    　　　　淺插如嬰兒含乳，深刺似凍蛇入窟。<br>
    　　　　扇簸而和核欲吞，衝擊而連根盡沒。<br>
    　　　　乍淺乍深，再浮再沉。<br>
    　　　　舌入其口，〔屍＋蓋〕刺其心，<br>
    　　　　濕〔達〕〔達〕，嗚拶拶，或即據，或其捺。<br>
    　　　　或久浸而淹留，或急抽而滑脫。<br>
    　　　　方以帛子干拭，再內其中。<br>
    　　　　袋闌單而亂擺，莖逼塞而深攻。<br>
    　　　　縱嬰嬰之聲，每聞氣促；<br>
    　　　　舉搖搖之足，時覺香風。<br>
    　　　　然更縱枕上之淫，用房中之術，<br>
    　　　　行九淺而一深，待十侯而方畢。<br>
    　　　　既恣情而乍疾乍徐，亦下顧而看出看入。<br>
    　　　　女乃色變聲顫，釵垂髻亂。<br>
    　　　　慢眼而橫波入鬢，梳低而半月臨肩。<br>
    　　　　男亦彌茫兩目，攤垂四肢，<br>
    　　　　精透子宮之內，津流丹穴之池<br>
    　　　　【原註：《洞玄子》曰：女人陰孔為丹穴池也】。<br>
    　　　　於是玉莖以退，金溝未蓋，氣力分張，形神散潰。<br>
    　　　　〔骨頁〕精尚濕，旁粘〔屍＋亙〕袋之間；<br>
    　　　　〔屍扁〕汁猶多，流下尻門之外。<br>
    　　　　侍女乃進羅帛、具香湯，洗拭陰畔，整頓〔軍〕襠。<br>
    　　　　開花箱而換服，攬寶鏡而重妝。<br>
    　　　　方乃正朱履，下銀床，含嬌調笑，接撫徜徉。<br>
    　　　　當此時之可戲，實同穴之難忘。<br>
    <br>
    　　　　更有婉娩〔女朱〕姬，輕盈愛妾，<br>
    　　　　細眼長眉，啼妝笑臉。<br>
    　　　　皓齒〔白□〕牡丹之唇，珠耳映芙蓉之頰。<br>
    　　　　行步盤跚，言辭宛愜。<br>
    　　　　梳高髻之危峨，曳長裙之輝燁。<br>
    　　　　身輕若舞，向月裡之瓊枝；<br>
    　　　　聲妙能歌，碎雲間之玉葉。<br>
    　　　　回眸轉黑，發鳳藻之誇花；<br>
    　　　　含喜舌銜，駐龍媒之蹀躞。<br>
    　　　　乃於明窗之下，白晝遷延，<br>
    　　　　裙〔軍〕盡脫，花鈿皆棄。<br>
    　　　　且撫拍以抱坐，漸瞢頓而放眠。<br>
    　　　　含〔女爾〕〔口朔〕舌，抬腰束膝。<br>
    　　　　龍宛轉，蠶纏綿，眼瞢瞪，足蹁躚。<br>
    　　　　鷹視須深，乃掀腳而細觀；<br>
    　　　　鶻床徒窄，方側臥而斜穿。<br>
    　　　　上下捫摸，縱橫把握；姐姐哥哥，交相惹諾。<br>
    　　　　或逼向尻，或含口〔口朔〕。<br>
    　　　　既臨床而伏揮，又騎肚而倒〔足桌〕。<br>
    　　　　是時也，〔屍＋徐〕藏核袋而羞為，夏姬掩〔屍＋朱〕而恥作。<br>
    　　　　則有〔日英〕〔日朱〕素體，回轉輕身，回精禁液，吸氣咽津。<br>
    　　　　是學道之全性，