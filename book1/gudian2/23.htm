<HTML><HEAD>

<meta http-equiv="Content-Type" content="text/html; charset=big5">
<title>漢 雜事秘辛</title>
</head>
<BODY BACKGROUND="../bg.gif" text=#000000 vLink=#000000 aLink=#000000 link=#000000 bgColor=#FFFFFF  leftMargin=8 topMargin=8 marginheight="0" marginwidth="0">


<br><br>
<hr>
新編漢 雜事秘辛<br>
<font color=blue>編輯前言：<p>
編輯古文首重存其真，使吾輩得以一窺古人所謂『篋中書』之原貌。論其價值乃取其意境之優雅固非專以官能之刺激取勝也。<p>
本文於既已樓主所貼姚靈犀《思無邪小記》中列為上上之首選，於網路早有所存。惟其文字間有脫落，久而恐其佚失，更有魯魚亥豕之譏。今依所本，重新編排本文，除依語意斷句，並輔以新式標點用以增其可讀性外，未敢妄置一詞以竄文，依憑舊觀，以饗網友。<p>
古艷稀品之重刊，除因其內文有違公序良俗致  觸當政者之律法外，無關乎著作權之爭議，任何人皆可自由徵引援用。惟編者得專屬享有其製版之權利也，是此為網友所當知矣。<p>
又及：編輯古文而以英文名義發表，深感不倫不類，故書『風月無邊』以茲見聞。<p>
網路原文，附有【老貓贅識】一文，言簡意賅，可茲參考。<p>
<div align=right>風月無邊　謹志</div></font><p><hr size=1><p>
建和元年四月丁亥，保林吳  以丙戌詔書下中常侍超曰：「朕聞河洲窈窕，明辟思服，擇賢作儷，隆代所先。故大將軍乘氏忠侯商所遺少女，有貞靜之德，流聞禁掖。其與  並詣商第，周視動止，審悉幽隱，其毋諱匿，朕將采焉。」<p>
  即與超以詔書趨詣商第。第內  噪，食時，商女女瑩從中  細步到寢，  與超如詔書周視動止，俱合法相。<p>
超留外捨，  以詔書如瑩燕處，屏斥接  ，閉中  子。時日晷薄辰，穿照蜃窗；光送著瑩面上，如朝霞和雪艷射，不能正視。目波澄鮮，眉嫵連捲，朱口皓齒，  耳懸鼻，輔靨頤頷，位置均適。<p>
  尋脫瑩步搖，伸髻度發，如黝髹可鑒；圍手八盤，墜地加半，握已乞緩私小，結束，瑩面發  （注）抵攔。<p>
  告瑩曰：「官家重禮，借見朽落，緩此結束，當加鞠翟耳。」<p>
瑩泣數行下，閉目轉面內向。  為手緩，捧著日光，芳氣噴襲，肌理膩潔，拊不留手。規前方後，  脂刻玉。胸乳菽發，臍容半寸許珠。私處墳起，為展兩股，陰溝渥丹，火齊欲吐。此守禮謹嚴處女也。<p>
約略瑩體，血足榮膚，膚足飾肉，肉足冒骨。長短合度，自顛至底，長七尺一寸；肩廣一尺六寸，臀視肩廣減三寸；自肩至指，長各二尺七寸。指去掌四寸，肖十竹萌削也。髀至足長三尺二寸，足長八寸；脛跗豐妍，底平指  ，約縑迫襪，收束微如禁中，久之不得音響。<p>
  令摧謝皇帝萬年。<p>
瑩乃徐拜稱皇帝萬年，若微風振簫，幽鳴可聽。不痔不瘍，無黑子創陷及口鼻腋私足諸過。<p>
臣妾  女賤愚憨，言不宣心，書不符見，謹秘緘昧死以聞。<p>
時夜漏三下。太后猶御壽安殿，發緘歡喜，顧語帝曰：「吾入宮後，知有幼妹。然中外隔闊，目所未見。不謂爭達如爾。」<p>
明日詔下，有司議禮。有司奏曰：「謹按春秋迎王后。於紀，在途則稱後。故大將軍乘氏忠侯商女，今大將軍參錄尚書事乘氏侯冀女弟，膺紹聖善，舊協潛邸；結婚之際，有命既集，宜備禮章，時進徵幣，請下三公太常案禮儀奏可，一准孝惠皇帝納後故事。」<p>
於六月癸未，皇帝制詔大將軍參錄尚書事乘氏侯冀：「乾施坤受，實始人經，不有配儷，曷奉天地宗廟？爰謀公卿，鹹謂宜率前典。今使使持節太常弘宗正千秋以禮納采。」<p>
主人曰：「皇帝嘉命。訪婚陋族，備數采擇臣父故大將軍乘氏忠侯商之遺女，未閒訓誡，衣履若而人。欽承前典，肅奉儀制。大將軍參錄尚書事乘氏冀上。臣冀，頓首再拜承製。」<p>
乙酉。皇帝制詔大將軍參錄尚書事乘氏侯冀：「兩儀配儷，承天統物。正位於內，必敕令族，重申舊典。今使使持節太常弘宗正千秋以禮問名。」<p>
主人曰：「皇帝嘉命。使者弘到。重宣中詔，問臣名族。臣女弟女瑩，父母所生，先臣故九江太守定陵鄉侯統之遺玄孫；先臣故褒親愍侯竦之曾孫；先臣故少府特進乘氏侯雍之孫；先臣故大將軍乘氏忠侯商之遺女。外出自先臣故侍中  陽侯萬全之外曾孫；先臣故大鴻臚  陽侯桂之外孫。年十六，欽承前典，肅奉儀制。」<p>
戊子。皇帝制詔大將軍參錄尚書事乘氏侯冀：「人謀龜從，僉曰貞吉。敬從典禮。今使使持節太常弘宗正千秋以禮納吉。」<p>
主人曰：「皇帝嘉命。使者弘，重宣中詔。太卜元吉。臣陋族卑鄙，憂懼不勝。欽承前典，肅奉儀制。」<p>
辛卯。皇帝制詔：「大將軍參錄尚書事乘氏侯冀之女弟，有母儀之德，窈窕之姿。如山如河，宜奉宗廟，永承天祚。以黃金二萬斤、馬十二匹，玄  谷璧，以章典禮。今使使持節司徒戒太常弘以禮納徵。」<p>
主人曰：「皇帝嘉命，降婚卑陋。崇以上公，寵以典禮，備物典策。欽承前典，肅奉儀制。」<p>
甲午。皇帝制詔大將軍參錄尚書事乘氏侯冀：「謀於公卿，大筮元龜，罔有不臧，率遵典禮。今使使持節太常弘宗正千秋以禮請期。」<p>
主人曰：「皇帝嘉命。使弘，重宣中詔。吉日惟今月庚子可迎。臣欽承前典，肅奉儀制。」<p>
庚子。皇帝制詔大將軍參錄尚書事乘氏侯冀：「歲吉月令，吉日惟庚子，率禮以迎。今使使持節太尉喬司徒戒以迎。」<p>
主人曰：「皇帝嘉命。使使者喬，重宣中詔。令月吉辰，備禮以迎。上公宗卿，兼至副介，近臣百兩。臣  蟻之族，猥承大禮，憂悚惶悸。欽承前典，肅奉儀制。」<p>
後服紺上玄下，假髻步搖；八雀、九華、十二錠，加以翡翠朱舄襪；乘法駕，重翟羽蓋，金根車駕青交路；青帷裳，  畫  ，黃金塗五末，蓋蚤施金傘；駕駟馬，龍  九  。<p>
大將軍妻參，乘太僕妻御車府。令設鹵薄、屬車四十六乘。前鸞旗，車皮軒鳳皇  戟，九  雲罕，金鉦黃鉞。<p>
洛陽令奉引，公卿五官校尉。司隸校尉、河南尹妻，皆乘其官車，帶夫本官綬以從。置虎賁、羽林騎。戎頭黃門鼓吹。<p>
五時。副車女騎夾轂，執法御史在前。五將導騎，千乘萬騎，引至闕下。<p>
自皇漢迎後，未有若斯之盛也。<p>
至八月乙未。詔曰：「維建和元年八月乙未，制詔故大將軍乘氏忠侯商女女瑩：朕聞任姒佐周，綿運八百，良以德重黃裳，足奉宗廟也。朕以寡昧，承嗣歷服，爰求英淑，共臨海內。惟爾夙閒內戒，德冠後庭，有夭桃之宜，協和鳴之祥；宜升尊位，母儀天下。今使太尉喬使持節奉璽綬宗正，千秋為副，立爾為皇后。其敬慎中饋以踐乃位，無替朕命，永奠坤維。」<p>
後即位於章德殿，太尉使持節奉璽綬。<p>
天子臨軒，陛設虎賁旄頭五牛旗，百官陪位，皇后北面，太尉往蓋下東向宗正；大長秋西向宗正。<p>
讀策文畢。<p>
皇后稱臣妾，皇帝萬年畢。住位，太尉喬授璽綬。中常侍超，長跪受璽綬，奏於殿前。<p>
女史授婕妤，婕妤長跪受。以授昭儀，昭儀長跪受。以帶皇后，皇后伏起，拜稱臣妾，皇帝萬年。<p>
訖。黃門鼓吹三通。鳴鼓畢，群臣以次出，後即位，大赦天下。<p><hr size=1><p>
<font color=blue>跋：<p>
漢雜事一卷，得於安寧州、土知州董氏。前有義烏王子充印。蓋子充使雲南時篋中書也。<p>
然御覽諸書，亦有漢雜事而略不見收。此特載漢桓帝懿獻梁皇后被選及六禮冊立事，而吳  入後燕處審視一段，最為奇艷，但太穢褻耳。<p>
不謂冀威赫震人，猶得瀆選如此。卷首有『秘辛』二字不可解。要是卷帙甲乙名目，予嘗搜考弓足原始不得。<p>
及見『約縑迫襪，收束微如禁中』語，則纏足後漢已自有之。言脫於口，追駟不及，聊志於此，用塞疏漏之誚。<p>
<div align=right>成都楊慎</div><p><hr size=1><p>
註：原作（赤頁）者當系筆誤。  字，赤色也。如「  莖素毳」一詞。見顏延之．曲水詩序。<p><hr size=1><p>
增錄【老貓贅識】一文謹供參考：<p>
《四庫全書總目》卷一四三「子部．小說家類存目」：「《漢雜事秘辛》一卷，內府藏本，不著撰人名氏。楊慎序稱得於安寧土知州董氏。沈德符《敞帚軒剩語》曰：『即慎所偽作也。』敘漢桓帝懿德皇后被選及冊立之事。其與史舛謬之處，明胡震亨、姚叔祥二跋辨之甚詳。其文淫艷，亦類傳奇，漢人無是體裁也。」<p>
魯迅《由中國女人的腳，推定中國人之非中庸，又由此推定孔夫子有胃病》：「前明才子楊升庵先生，他甚至於替漢朝人做《雜事秘辛》，來證明那時的腳是『底平趾斂。』」<p>
魯老爺子的依據是沈德符《萬曆野獲編》二十三：「近日刻《雜事秘辛》記後漢選閱梁冀妹事，因中有約束如禁中語，遂以為始於東漢。不知此書本楊用修偽撰，托名王忠文得之土酋家者。楊不過一時遊戲，後人信書太真，遂為所惑耳。」<p>
李慈銘《越縵堂讀書記》謂此篇「殊害風教，聰俊子弟尤不可觀」，自然是指「體檢」一段。至如其後冊立問答之類，通篇宛如懶婆娘的裹腳布，「聰俊子弟」是絕不喜觀的。：－）</font>

</body>
</html>
