<html>

<head>
<meta http-equiv="Content-Type" content="text/html; charset=big5">
<title></title>
<meta name="GENERATOR" content="Microsoft FrontPage 3.0">
</head>

<body BACKGROUND="../bg.gif" NOSAVE>





<p align="center"><font size="4" color="#FF0000"> </font></p>

<p><font size="3" color="#008000">
<pre><UL>
古典色情小說《浪史奇觀》

浪史奇觀卷四

風月軒入玄子著

    第三十二回　酒兄若弟瑤池設宴　才子佳人月夜聯詞

　　集唐七言律：

　　　　待月東林月正圓，廣庭無樹草無煙；
　　　　中秋雲靜出滄海，半夜雲寒當碧天。
　　　　算辭達意慇勤望，喚取佳人舞繡筵；
　　　　興來促庶唯同今，詞後狂歌盡少年。

　　當下接著禮畢，掩了中門，三人坐定。浪子再致慇勤道：「謹有
菲儀輕褻嫂嫂，幸恕。」夫人道：「多蒙賢夫人厚意，共以酬報，敢
嫌輕褻。」夫人口內雖是言語，肚裡又自想道：「這秀才人物清標，
語言爽亮，韓天子豈長貧賤者乎。」鐵木朵魯雖是不言，心裡見他人
物也十分重他。少頃，擺著兩果酒兒，揖浪子就坐。浪子再三推讓，
方始就坐。鐵木朵魯對著夫人道：「如今都是鐵木自家兄弟，夫人也
在這裡一坐。」夫人便坐司農側首，命文如、月貞、驚洛三個侍女
進酒。半酣又命如雲、鸞仙二侍妾度曲。兩個輕展喉嚨，唱著幾套新
詞，擺擺舞了一回。只見金鳥西走，又玉兔東昇，三人正在月中小飲
。司農道：「吾三人何不作一詞，以寫今日之樂乎。」浪子道：「領
命。」詞云：

　　　　香風引到大羅天，詩賦瑤池宴，人在月明間。把臂談心，壺
　　　　觴流連，瀝酒叩青天，不知今夕是何年。

　　鐵木朵魯聽了道：「錦心繡口，非才子而何。不肖亦聯此韻，獻
丑君耳，休得取笑。」浪子道：「不敢。」鐵木朵魯道：

　　　　人生不飲也徒然，況此月明間，故人才相見。鬥酒莫辭，屢
　　　　奉君前，相對飲無言，醉倒湖山石畔邊。

　　浪子聽了道：「妙哉！妙哉！蠢子安能仰步也。」司農道：「汗
耳！汗耳！安得謬讚若此。」又對夫人道：「安哥，爾亦為之。」夫
人道：「二人是天上仙品，連觀兩件，字字錦繡，妾婦人耳，敢此唐
突，多見其不知量也。」浪子道：「敬求珠玉，幸勿吝教。」司農道
：「如今都是自家骨肉，何必如此。」夫人道：「願求教。」詞曰：

　　　　月正天心如鏡圓，映照天涯遠，花蔭曲樹間。翩翩公子，何
　　　　修得見，磊丰神艷，韓天子豈長貧賤。

　　浪子道：「一閱佳作，神氣俱爽，但謬稱不肖，何以克當。」鐵
木朵魯道：「好個韓天子豈長貧賤，夫人愛才之意，亦見於此。」夫
人道：「惶愧惶愧。」旁有侍妾素蘭讚道：「三作同品，可成鼎立
。」三人又暢飲了一會，直至四更方散。正是：

　　　　今夜秦城滿樓月，故人相見一沾衣。

　　畢竟後來怎生結果？且聽下回分解。


　　才一開門，隨身便進，此花柳中密訣。噫！安哥開門矣，使浪子
　　不早入腳，寧有後日之事乎。日惜花居士來，問余曰：「偷香竊
　　玉，寧有訣乎？」予曰：「要大膽。」居士點頭，大笑而去。一
　　日又問，予曰：「要癡心。」居士曰：「然！然！」噫！其居士
　　有會心乎！
----
【新語絲電子文庫(www.xys.org)】


</font></p>

<p align="left">
<a href="langshi01.htm">(1)</a> <a href="langshi02.htm">(2)</a> <a href="langshi03.htm">(3)</a> <a href="langshi04.htm">(4)</a> <a href="langshi05.htm">(5)</a> <a href="langshi06.htm">(6)</a> <a href="langshi07.htm">(7)</a> <a href="langshi08.htm">(8)</a> <a href="langshi09.htm">(9)</a> <a href="langshi10.htm">(10)</a>
<a href="langshi11.htm">(11)</a> <a href="langshi12.htm">(12)</a> <a href="langshi13.htm">(13)</a> <a href="langshi14.htm">(14)</a> <a href="langshi15.htm">(15)</a> <a href="langshi16.htm">(16)</a> <a href="langshi07.htm">(17)</a> <a href="langshi18.htm">(18)</a> <a href="langshi19.htm">(19)</a> <a href="langshi20.htm">(20)</a>
<a href="langshi21.htm">(21)</a> <a href="langshi22.htm">(22)</a> <a href="langshi23.htm">(23)</a> <a href="langshi24.htm">(24)</a> <a href="langshi25.htm">(25)</a> <a href="langshi26.htm">(26)</a> <a href="langshi27.htm">(27)</a> <a href="langshi28.htm">(28)</a> <a href="langshi29.htm">(29)</a> <a href="langshi30.htm">(30)</a>
<a href="langshi31.htm">(31)</a> <a href="langshi32.htm">(32)</a> <a href="langshi33.htm">(33)</a> <a href="langshi34.htm">(34)</a> <a href="langshi35.htm">(35)</a> <a href="langshi36.htm">(36)</a> <a href="langshi37.htm">(37)</a> <a href="langshi38.htm">(38)</a> <a href="langshi39.htm">(39)</a> <a href="langshi40.htm">(40)</a>

</p>

<table><tr><td colspan="1" width="300">&nbsp;</td> <td colspan="13" align="center"><iframe name="top" src="../../ad.html" align="MIDDLE" width="728" height="90" marginwidth="0" marginheight="0" frameborder="0" scrolling="no"></iframe></td></tr></table></body>
</html>



