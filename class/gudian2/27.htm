<HTML><HEAD>

<meta http-equiv="Content-Type" content="text/html; charset=big5">
<title>純陽演正孚佑帝君既濟真經</title>
</head>
<BODY BACKGROUND="../bg.gif" text=#000000 vLink=#000000 aLink=#000000 link=#000000 bgColor=#FFFFFF  leftMargin=8 topMargin=8 marginheight="0" marginwidth="0">


<br><br>
<hr>
純陽演正孚佑帝君既濟真經<br>
希賢慕道既久，茫然無得。偶遇仙師呂純翁，矢心信從盤桓數載。見其女色日親神氣日旺，竊駭駭焉，謂修真者精養，煉氣歸根，不謂有此也。呂師笑曰，以人補人謂之真人，於此未諳道乎間，因出肘後既濟經，密示口訣，余方豁然知道在邇也。經百句援東說西，因妄箋闡其淵邃，俟修真者實之。<p>
<div align=center>上將禦敵，工挹吮吸，游心委形，瞑目喪失。</div><p>
上將喻修真人也。御行事也。敵者女人也。初入房時，男以手挹女陰戶，舌吮女舌，手挹女乳，鼻吸女鼻中清氣，以動彼心。我宜強制而游心太清之上，委形何有之鄉，瞑目勿視，自喪自失，不動其心。<p>
<div align=center>欲擊不擊，退兵避敵，修我戈矛，似戰復畏，待彼之勞，養我之逸。</div><p>
欲擊，彼欲動也。修，彼手來摩弄也。似戰，我也。彼欲我動矣，我反不動，而退身以避之。彼不來摩弄我陽物，我即示以似之狀，而復詐為畏怯之形，待彼之勞，以養我之逸也。<p>
<div align=center><table border=0 width=400><tr><td>盜興憑陵，魔兵□臻。吾方徐起旗鉦，出營，交戈不鬥，思入冥冥。彼欲操，亦破，我堅城深溝高壘，閉固不驚。時復僕敵，必來凌吾謂敵人。我今居下，汝處居上，上亦了了，彼擾我專，無不勝者。</td></tr></table></div><p>
勝者我勝彼也。敵興已發必逼我，進兵不可不答，遂入坤戶。即復退於外，翻走仰臥如僵仆之形。彼之欲心張往，復來攻我。我遂居下令彼在上，而誘之自動則我專而必勝也。<p>
<div align=center><table border=0 width=400><tr><td>敵既居高，以高臨下。我兵戒嚴，遂控我馬。龜蟠龍翕，蛇吞虎怕，撼彼兩軍，令彼勿罷。覺我兵驚，使之高住，勿下勿鬥，候其風雨。須臾間兵化為水，敵方來降，我善為理，俾其心服，翻為予美，亦戢兵藏高壘。</td></tr></table></div><p>
此至要心訣，重在龜蟠龍翕蛇吞虎怕八字。瞑目閉口，縮手蜷足，攝住谷道，凝定心志，龜之蟠也。逆吸真水，自尾閭上流，連絡不已，直入泥丸，龍之翕也。蛇之吞物，微微銜噬，候物之困，復吞而入，必不易放。虎之捕獸，怕先知覺，潛身默視，必持心得。用此四法則彼必疲，乃以手撼彼兩軍，（撼，拈也。兩軍，乳也。）使之興濃不殺。又戒之騰身高起，勿動勿下，候彼真精降下，則彼心怠，我反善言挑戰。彼既心服而我得其美，則收斂而退藏千密矣。<p>
<div align=center>再吮其食，再挹其粒，吮粒密短兵復入。</div><p>
第二次行事也，食者舌也，粒者乳也，密者陰戶也，短兵縮則短也，復入復入陰戶以動之也。<p>
<div align=center><table border=0 width=400><tr><td>敵兵再戰，其氣必熾，吾又僵仰候兵之至，以挺闔，彼風雨愈，下如無能者也。</td></tr></table></div><p>
候者候風雨也闔之也。<p>
<div align=center><table border=0 width=400><tr><td>敵人愈愈奮，予戒之止，兩軍相對不離咫尺，與敵通言勿戰，勿棄，坐延歲月待其氣止，心愈愈如灰，言溫如醴，以緩自處，緩以視彼。</td></tr></table></div><p>
愈愈奮者彼動不止也，予乃戒之止而勿動，彼上我下兩軍也，不離咫尺者，留一寸在內，余在外也，又與之言，勿動亦勿棄，坐延者令女復以手足支起，待其氣精未降，又必我心愈愈如死灰，而言語須甜溫，使彼興濃，而我緩以待之也。<p>
<div align=center><table border=0 width=400><tr><td>我緩彼急，勢復大起，兵亦既接，入而復退，又吮其食，挹其粒，龜虎蛇龍，蟠怕吞翕，彼必棄兵，我收風雨，是日既濟，延安一紀，收戰罷兵，空懸仰息，還之武庫，外上極。</td></tr></table></div><p>
大起興濃也，彼興既濟，我當復入，深淺如法，間復少退，又必吮其舌，挹其粒，依行前番工夫，則彼真精盡洩，而我收翕之矣，既濟者既得真陽也，一紀十二年也，一御既得真陽，則可延壽一紀，武庫髓海也，上極泥丸也，戰罷下馬當仰身，平息懸腰動搖上升泥丸，返以還本元，則不生疾病，可得長生。<p>
<div align=center>為山九仞，功始一箕，匪傳，全神悟入。</div><p>
為山九仞為九天仙也，一箕一采真陽也，一采延壽一紀，是長生始於一采也，然此道非有德不傳，蓋有德則神全，神全則心靜，故能悟入而行之也。

</body>
</html>
